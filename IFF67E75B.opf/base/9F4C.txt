༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG13981
ImageGroup:
11KG13988
7542012150 (v. 1) 754201210x (v. 2)
7542012134 (v. 3) 7542012126 (v.4)
7542012169 (v. 5) 7542012142 (v. 6)
LCCN:
2006348488
ISBN:
Title:
ལེགས་བཤད་བསྟན་བཅོས་ཕྱོགས་བསྒྲིགས།
||legs bshad bstan bcos phyogs bsgrigs/
Author:
n/a
n/a
Descriptor:
Original Publication:
In/a;n/a
Place:
Publisher:
Izi ling /
mtsho sngon mi rigs dpe skrun khang/
2006
Date:
Volume:
no |
Total Volumes:
TBRC Pages:
Introductory Pages:
Text Pages:
Scanning Information:
in/a
n/a
Scanned at Tibetan Buddhist Resource Center, 150 West 17th St, New York City, NY
10011, US. Comments: 4/2013



中国藏学研究中心成立二十周年献礼
ཀྲུང་གོའི་བོད་རིག་པའི་ཞིབ་འཇུག་ལྟེ་གནས་
དབུ་བརྙེས་ནས་ལོ་ཉི་ཤུ་འཁོར་བར་
ལེགས་སྐྱེས་སུ་ཕུལ།



#d&E@gu B#*# ## g
ལེགས་བཤད་བསྟན་བཅོས་ཕྱོགས་བསྒྲིགས། (དེབ་དྲུག་པ)
བསླབ་བྱའི་སྐོར།
རྗེ་ཙོང་ཁ་པ་སོགས་ཀྱིས་བརྩམས།
ཀྲུང་གོའི་བོད་རིག་པའི་ཞིབ་འཇུག་ལྟེ་གནས་ཀྱི་ཆོས་ལུགས་
ཞིབ་འཇུག་ཚན་པས་བསྒྲིགས།
中国藏学研究中心宗教研究所整理
མཚོ་སྔོན་མི་རིགས་དཔེ་སྐྲུན་ཁང་།



རྩོམ་སྒྲིག་ཨུ་ཡོན་ལྷན་ཁང་།
ཀྲུའུ་རིན། དགྲ་འདུལ།
ཀྲུའུ་རིན་གཞོན་པ། གདུགས་དཀར་ཚེ་རིང་།
གཙོ་སྒྲིག་པ། བསོད་ནམས་ཚེ་རིང་། །
གཙོ་སྒྲིག་གཞོན་པ། རྟ་མགྲིན་སྐྱབས། རིན་ཆེན་དོན་གྲུབ།
སྒྲོལ་མ་རྒྱ་མཚོ།
རྩོམ་སྒྲིག་ཨུ་ཡོན། ། རྡོ་རྗེ་ཚེ་རིང་། ཚེ་རིང་ཐར། གསང་བདག
པདྨ་རྡོ་རྗེ། བློ་གྲོས། བདེ་སྐྱིད་སྒྲོལ་མ།
བཀྲ་རྒྱལ། ཟླ་བ་ཚེ་རིང་། དབང་ཕྱུག་མཚོ་མོ།
ལིས་ཞའོ་ཀྲུའུ། ལྷ་བྱམས་རྒྱལ།



编委会
主任:郑堆
副主任:豆格才让
主编:索南才让
副主编:正加、仁青当周、卓玛尖措
编委;多吉才郎、才让太、桑德、
完玛多杰、洛周、德吉卓玛、
扎加、达哇才让、旺秀措姆、
李学竹、拉先加



སྔོན་འགྲོའི་གཏམ།
ལེགས་བཤད་བསྟན་བཅོས་ཕྱོགས་བསྒྲིགས་
ལ་འཇུག་པའི་སྔོན་འགྲོའི་གཏམ།
གངས་རིའི་ཕྲེང་བས་ཡོངས་སུ་བསྐོར་ཞིང་རི་ཀླུང་བར་ཁམས་
ཐམས་ཅད་རྣམ་པར་དག་པའི་བོད་གངས་ཅན་གྱི་ལྗོངས་འདིར།
བོད་མི་རིགས་རྣམས་ལོ་ངོ་སྟོང་ཕྲག་དུ་མའི་སྔ་རོལ་ནས་གཞིས་་་་
ཆགས་ཤིང་འཚོ་གཞེས་གནང་སྟེ་འོད་སྟོང་རྣམ་པར་བཀྲ་བའི་ལོ་
རྒྱུས་བསྐྲུན་ཡོད་ལ། ཁྱད་པར་དུ་བོད་རིག་པ་ཞེས་མཚན་སྙན་
འཛམ་གླིང་ཡངས་པའི་ཁྱོན་ལ་མངོན་པར་ལྡིར་བའི་རིག་གནས་ཀྱི་
བང་མཛོད་ཟད་མཐའ་མེད་པ་ཞིག་ང་ཚོ་ཕྱི་རབས་པའི་བགོ་སྐལ་
དུ་སྩལ་ཅིང་། གནམ་གྱིས་ས་བཀབ་པ་ལྟ་བུའི་མཁས་དབང་མང་
པོ་རིམ་པར་བྱོན་ནས་དུས་རབས་སོ་སོར་རྣམ་པ་མི་འདྲ་བའི་རྩོམ་
རིག་གི་བརྩམས་ཆོས་སྣ་ཚོགས་ཤིག་རྩོམ་གནང་མཛད་པ་དང་།
བོད་རང་གི་ཁྱད་ཆོས་དང་ཡོངས་སུ་མཐུན་པའི་ལེགས་བཤད་ཅེས་
པའི་རྩོམ་རིག་གི་རྣམ་པ་གསར་བ་ཞིག་གསར་སྐྲུན་བགྱིས་པ་དེས།



ལེགས་བཤད་བསྟན་བཅོས་ཕྱོགས་བསྒྲིགས།
རྩོམ་རིག་སྤྱིའི་རིགས་སམ་ལུས་ཀྱི་རྣམ་པ་ཇེ་མང་ཇེ་ཚང་དུ་བཏང་
བ་ཡིན་པས། རྩོམ་རིག་གི་གཞུང་ལུགས་ཐད་བླ་ན་མེད་པའི་
མཛད་རྗེས་ཤིག་དང་རྨད་དུ་བྱུང་བའི་དགེ་མཚན་ཞིག་བསྐྲུན་པར་
སྣང་ངོ་།
སྐབས་བབ་ཀྱི་བརྗོད་བྱ་ལེགས་བཤད་ཅེས་པའི་ཐ་སྙད་དེ་དོན་
གང་ལ་འཇུག་ཅེ་ན། ཡོངས་གྲགས་སུ་སྒྲ་ཡངས་འཇུག་དང་དོག་
འཇུག་གཉིས་སུ་དབྱེ་སྟེ་བརྗོད་པར་བྱ་དགོས་ཏེ། ཚིག་སྦྱོར་སྙན་
ཞིང་དོན་གྱིས་ཕྱུག་པའི་གསུང་རྣམ་དག་དང་བསྟན་བཅོས་མཐའ་
དག་ལ་ལེགས་བཤད་ཅེས་པ་སྒྲ་ཡངས་འཇུག་གི་དོན་ཡིན་ལ། རྩོམ་
སྟངས་ངེས་ཅན་ཞིག་གིས་འཆིང་བའི་རྩོམ་རིག་གི་རྣམ་པ་ཞིག་ལ་
ལེགས་བཤད་ཅེས་པ་སྒྲ་དོག་འཇུག་གི་དོན་ཡིན་ནོ། །དེ་ལྟར་འཇུག་
པའི་དོན་གཉིས་ནི་ཕན་ཚུན་འགལ་བར་མི་འགྱུར་ཏེ། དེ་གཉིས་
བདག་ཉིད་གཅིག་པའི་འབྲེལ་བ་ཡོད་པའི་ཕྱིར། སྒྲ་དོག་འཇུག་གི་
དོན་ལྡན་པའི་བརྩམས་ཆོས་ཡིན་ན་ཡངས་འཇུག་གི་དོན་གྱི་རང་་
བཞིན་ལྡན་པས་ཁྱབ་པའི་ཕྱིར་རོ། །ཡིན་ནའང་སྒྲ་ཡངས་འཇུག་གི་
དོན་ལྡན་པའི་བརྩམས་ཆོས་ཡིན་ན་དོག་འཇུག་གི་དོན་གྱི་བདག་་



སྔོན་འགྲོའི་གཏམ། །
ཉིད་ལྡན་པའི་བརྩམས་ཆོས་ཡིན་པའི་ངེས་པ་མ་མཆིས་སོ། །འདིར་
བརྗོད་པའི་ལེགས་བཤད་ནི་སྒྲ་དོག་འཇུག་གི་དོན་ཡིན་ཏེ། རྩོམ་
རིག་གི་རྣམ་པ་ཞིག་ལ་བརྗོད་པ་ཡིན་ནོ། །
འདི་ལྟ་བུའི་ལེགས་བཤད་ཅེས་པའི་རྩོམ་རིག་གི་རྣམ་པ་དེར་
ཁྱད་ཆོས་ཅི་ཞིག་ལྡན་ཞེ་ན། དེ་ལ་འདི་ལྟར་བརྟག་དགོས་ཏེ།
བརྗོད་བྱ་སྣ་མང་ཕུན་ཚོགས་ལ་དཔེ་དོན་ལེགས་པར་སྦྱར་ཏེ་ཚིགས་
བཅད་ཀྱི་རྣམ་པས་སྟོན་པའི་རྩོམ་རིག་གི་བརྩམས་ཆོས་ལ་ལེགས་་
བཤད་ཅེས་པའི་ཐ་སྙད་བཏགས་པ་ཡིན། དེའི་བརྗོད་བྱ་སྣ་མང་
ཕུན་ཚོགས་ཡིན་པར་སྨྲ་བར་རྒྱུ་མཚན་ཡོད་དེ། རྩོམ་པ་པོས་བོད་
ཀྱི་སྤྱི་ཚོགས་ཀྱི་གནས་བབ་དང་བསྟུན་ནས་ཆབ་སྲིད་དང་། དཔལ་
འབྱོར། ཆོས་ལུགས། སློབ་གསོ། དམག་དོན་ལ་སོགས་པ་ཚོས་
དང་འཇིག་རྟེན་གྱི་བྱ་དངོས་མང་པོ་ལ་ལེགས་པར་དཔྱད་ནས།།
ཆོས་ལུགས་ཀྱི་བསམ་བློ། སྲིད་འཛིན་གྱི་ཐབས་ལམ། མཁས་བླུན་
གྱི་སྤྱོད་པ། བླང་དོར་གྱི་ཚད་གཞི་བཅས་ལྐོག་གྱུར་གྱི་དོན་མང་
པོ་ལ་རང་ཉིད་ཀྱི་ལྟ་སྟངས་དང་བཞེད་ཚུལ་གསལ་བར་སྟོན་པའི་
བརྩམས་ཆོས་ཡིན་པའི་ཕྱིར་རོ། །ལེགས་བཤད་བསྟན་བཅོས་དེ་སྒྱུ་



ལེགས་བཤད་བསྟན་བཅོས་ཕྱོགས་བསྒྲིགས།
རྩལ་གྱི་རང་བཞིན་ཡོངས་སུ་གཏམས་པའི་རྩོམ་རིག་གི་བརྩམས་་་
ཆོས་ཡིན་པའི་དབང་གིས། དེའི་རྗོད་བྱེད་ཀྱི་ཚིག་དང་སྟོན་བྱེད་ཀྱི་
ཐབས་ལ་བརྩམས་ཆོས་གཞན་དང་མི་མཐུན་པའི་ཁྱད་ཆོས་མང་པོ་
ཡོད། མདོར་སྡུད་ན། ལེགས་བཤད་ཀྱི་བརྩམས་ཆོས་མཐའ་དག་
ཚིགས་བཅད་ཀྱི་རྣམ་པ་ཡིན་པ་དང་གཅིག ཤོ་ལོ་ཀ་གཅིག་ལས་
ཚིག་རྐང་གཉིས་དཔེ་དང་ཚིག་རྐང་གཉིས་དོན་སྔ་ཕྱི་ངེས་མེད་དུ་
ལེགས་པར་སྦྱར་ཏེ་བསྟན་བྱ་རྫོགས་པར་སྟོན་པ་དང་གཉིས།
གསལ་བྱེད་ཀྱི་དཔེ་སྐྱེ་བོ་མཁས་བླུན་ཐམས་ཅད་ཀྱིས་ཉམས་སུ་མྱོང་
བའམ་ཐོས་པ་ལས་བྱུང་བའི་ཡུན་རིང་དུ་འདྲིས་པའི་བྱ་དངོས་ཡིན་
པ་དང་གསུམ། ཚིག་སྦྱོར་བདེ་ཞིང་གོ་སླ་བ། དམངས་ཁྲོད་ཀྱི་
གཏམ་དཔེའི་རང་བཞིན་ལྡན་པ། སྐྱེ་བོ་ཀུན་གྱིས་དཀའ་ཚེགས་
མེད་པར་བདེ་བླག་ཏུ་འཇུག་ནུས་པ་དང་བཞི། ཚིག་སྙན་ཞིང་རོ་
ཉམས་ལྡན་པ། སྐྱེ་བོ་མཆོག་དམན་ཀུན་གྱི་མིག་གི་བདུད་རྩིར་གྱུར་
པ་དང་ལྔའི་ཁྱད་པར་གྱི་ཡོན་ཏན་ལྡན་པ་ཡིན་ནོ། །དེ་ལྟ་བུའི་ཡོན་
ཏན་ལྔ་ལྡན་གྱི་རྩོམ་རིག་གི་རྣམ་པ་དེ། བོད་མི་རིགས་ཀྱི་རྩོམ་རིག་
ལོ་རྒྱུས་ཐོག་གལ་ཆེ་ཞིང་འཕང་མཐོ་བའི་གོ་ས་ཡོད་པར་མཁས་པ་



སྔོན་འགྲོའི་གཏམ། །
རྣམས་ཀྱིས་ཡང་ཡང་དུ་བསྔགས་པའོ། །
ལེགས་བཤད་རྩོམ་རིག་དེ་བོད་ལ་ཇི་ལྟར་བྱུང་བ་དང་ཇི་ལྟར་
འཕེལ་བའི་ལོ་རྒྱུས་ཐད་ཅུང་ཙམ་དཔྱད་ན། བསྟན་པ་སྔ་དར་གྱི་
དུས་སུ། མ་ཎི་བཀའ་འབུམ་དང་ཏུན་ཧོང་ཡིག་ཆ་ནས་ཞལ་
གདམས་ཞེས་པ་དཔེ་དོན་སྦྱར་ནས་བསླབ་བྱའི་རང་བཞིན་ཡོད་་་
པའི་བརྩམས་ཆོས་བྱུང་། དེ་དག་ནི་ལེགས་བཤད་རྩོམ་རིག་གི་ས་
བོན་ལྟ་བུར་གྱུར་ཏེ། རྩོམ་རིག་གི་རྣམ་པ་དེ་བོད་ཡུལ་དུ་ཐོག་མར་
གཞི་ཆགས་སོ། །དེ་རྗེས་སྤྱི་ལོ་དུས་རབས་བཅུ་གསུམ་པར་ས་སྐྱ་
པཎྜི་ཏ་ཀུན་དགའ་རྒྱལ་མཚན་གྱིས་ཞལ་གདམས་དེ་དག་གི་སྲོལ་་
རྒྱུན་གཞིར་བྱས་ཤིང་། འཕགས་ཡུལ་གྱི་རྩོམ་རིག་སྐྱེ་བོ་གསོ་ཐིགས་
སོགས་བརྩམས་ཆོས་འགའ་དཔེར་བྱས་ནས་ལེགས་པར་བཤད་པ་
རིན་པོ་ཆེའི་གཏེར་ཞེས་བྱ་བའི་ཤོ་ལོ་ཀ་བཞི་བརྒྱ་ལྷག་ཡོད་པའི་་་
བརྩམས་ཆོས་མཛད་དེ། ལེགས་བཤད་རྩོམ་རིག་གི་རྣམ་གཞག་
གཏན་ལ་ཕབ། དུས་རབས་བཅུ་དྲུག་པར་པཎ་ཆེན་བསོད་ནམས་
གྲགས་པས་ས་སྐྱ་ལེགས་བཤད་ཀྱི་རྣམ་གཞག་དང་ཆ་ཡོངས་སུ་་་་
མཚུངས་པའི་མཁས་བླུན་བརྟག་པའི་བསྟན་བཅོས་དགེ་ལྡན་ལེགས་



ལེགས་བཤད་བསྟན་བཅོས་ཕྱོགས་བསྒྲིགས།
བཤད་པདྨ་དཀར་པོའི་ཆུན་པོ་ཞེས་བྱ་བ་ཤོ་ལོ་ཀ་བརྒྱ་ལྷག་ལྡན་་་
པའི་བསྟན་བཅོས་མཛད་དེ། ལེགས་བཤད་རྩོམ་རིག་གི་རྣམ་པ་དེ་
ཇེ་རྒྱས་ཇེ་ལེགས་སུ་བཏང་། དེ་རྗེས་དུས་རབས་བཅོ་བརྒྱད་པར་
གུང་ཐང་བསྟན་པའི་སྒྲོན་མེས་གོང་སྨྲས་ལེགས་བཤད་བསྟན་་་་་་
བཅོས་དག་མ་དཔེར་བྱས་ནས་ཆུའི་བསྟན་བཅོས་དང་ཤིང་གི་་་་་
བསྟན་བཅོས་ཞེས་བསྡོམས་པས་ཤོ་ལོ་ཀ་ཉིས་བརྒྱ་ལྷག་ཡོད་པའི་་
བསྟན་བཅོས་གཉིས་མཛད་པ་དང་། དུས་རབས་བཅུ་དགུ་པའི་
མཁས་དབང་དཀྱིལ་ཟུར་བློ་བཟང་སྦྱིན་པས་གུང་ཐང་པའི་ཆུ་ཤིང་
བསྟན་བཅོས་ཀྱི་རྩོམ་སྟངས་དང་ཡོངས་སུ་མཐུན་པའི་ལུགས་ཟུང་
བ་དན་གཡོ་བའི་ལེགས་བཤད་རླུང་གི་བསྟན་བཅོས་ཞེས་བྱ་བ་ཤོ་
ལོ་ཀ་དྲུག་ཅུ་ལྷག་ཡོད་པའི་བསྟན་བཅོས་དང་། འཇིག་རྟེན་མི་ཆོས་
དང་འབྲེལ་བའི་བསླབ་བྱ་གསལ་བར་སྟོན་པའི་ལེགས་བཤད་ཟླ་་་
བའི་བསྟན་བཅོས་ཞེས་པ་ཤོ་ལོ་ཀ་སུམ་ཅུ་ལྷག་ཡོད་པའི་བསྟན་་་་་
བཅོས་སོགས་དུ་མ་མཛད། བརྩམས་ཆོས་དེ་དག་ནི་ཐོག་མཐའ་
བར་གསུམ་དུ་དཔེ་ཆོས་ཅན་གཅིག་གི་སྟེང་དུ་དེའི་སྐྱོན་ཡོན་་་་་་
བརྟགས་ཤིང་དོན་དང་སྦྱར་ནས་བསླབ་བྱའི་ཚུལ་གྱིས་སྟོན་པ་ཡིན་



སྔོན་འགྲོའི་གཏམ།
པས་ལེགས་བཤད་ཀྱི་རྩོམ་སྟངས་གསར་བ་ཞིག་སྤེལ་བ་ཡིན།
གཞན་ཡང་མཁས་དབང་འཇུ་མི་ཕམ་འཇམ་དབྱངས་རྣམ་རྒྱལ་རྒྱུ་
མཚོས་གོང་སྨྲས་ལེགས་བཤད་རྩོམ་སྟངས་ཀྱི་ལེགས་ཆ་ཡོངས་སུ་་་
བསྡུས་ནས་རྒྱལ་པོ་ལུགས་ཀྱི་བསྟན་བཅོས་ཞེས་བྱ་བ་ལེའུ་ཉེར་་་་༌
གཅིག་དང་ལྡན་པའི་བསྟན་བཅོས་མཛད་དེ། ལེགས་བཤད་ཀྱི་རྩོམ་
སྟངས་གོང་ནས་གོང་དུ་སྤེལ་བ་ཡིན་ནོ། །
སྨྲས་པ། སྐྱེས་བུ་དམ་པ་རྣམས་ཀྱི་པིར་རྩེ་ལས། །
ཐོན་པའི་ལེཊ་པར་བཤད་པའི་བསྟན་བཅོས་རྣམས། །
རང་རེ་གངས་ཅན་རྩོམ་རིག་བང་མཛོད་དུ། །
འོད་འབར་ནོར་བུ་གཅིག་ཏུ་ཅི་ཡང་སྣང་། །
དེ་ཡང་འཛམ་གླིང་རིག་གནས་དགའ་ཚལ་དུ། །
ལེགས་བཤད་ཅེས་པའི་མེ་ཏོག་མཚར་སྡུག་ཅིག །
རྣམ་པར་བཞད་པས་ཕྱི་ནང་མཁས་པ་ཡི། །
ཡིད་ཀྱི་བུང་བ་དབང་མེད་ཕྱོགས་འདིར་འཁོར། །
འདི་ལྟར་ལེགས་བཤད་ཀྱི་ཆེ་བ་བརྗོད་པ་དང་རྩོམ་རིག་གི་་་་
རིན་ཐང་དཔོག་པ་ནི། རྟོག་བཟོ་དང་སྒྲོ་འདོགས་ཀྱི་གཏམ་ཙམ་མ་



ལེགས་བཤད་བསྟན་བཅོས་ཕྱོགས་བསྒྲིགས།
ཡིན་ཏེ། བསྟན་བཅོས་དེ་དག་གི་དངོས་གཞི་དང་དེ་ལས་བྱུང་བའི་
ཕན་ཡོན་གྱིས་བསྒྲུབས་པས་སོ། །འོ་ན་ལེགས་བཤད་བསྟན་བཅོས་
ལས་བྱུང་བའི་ཕན་ཡོན་ཅི་ཡོད་ཅེ་ན། གཞན་ཕན་དགེ་ཕྱོགས་ལ་
མོས་པ་དང་སྡིག་པ་མི་དགེ་བ་སྤོང་དགོས་པའི་སློབ་གསོ་གཏོང་བ་
དང་གཅིག ཡོན་ཏན་ལ་བསྟོད་ཅིང་བླུན་རྨོངས་ལ་སྨད་པའི་
བསམ་བློ་སྤེལ་བ་དང་གཉིས། ལས་ལ་བརྩོན་པ་དང་ལེ་ལོ་སྤོང་
དགོས་པའི་གནས་ལུགས་བསྟན་པ་དང་གསུམ། ཆེ་བ་ལ་གུས་ཤིང་
ཆུང་བ་ལ་གཅེས་པའི་ལུགས་བཟང་སྤེལ་བ་དང་བཞི། མཐུན་
སྒྲིལ་ལ་དགའ་ཞིང་དབྱེན་འབྱེད་ལ་སྡང་བའི་སྤྱོད་བཟང་དར་སྤེལ་
གཏོང་བ་དང་ལྔའོ། །འདི་ལྟ་བུའི་ཕྱོགས་ལྔ་ལས་བསླབ་བྱའི་ཚུལ་
གྱིས་གདམས་ཏེ། མི་རྣམས་ཀྱི་བསམ་བློ་དག་སྦྱོང་དང་ཀུན་སྤྱོད་
ལེགས་སྐྱོང་བྱེད་པ་ལ་ཕན་ཡོན་དཔག་དཀའ་བ་བྱུང་ཞིང་། བོད་
མི་རིགས་ཀྱི་རིག་གནས་དཔལ་ཡོན་དང་བསམ་བློའི་དཔལ་ཡོན་་་
འཛུགས་སྐྲུན་བྱེད་པ་དང་སྤྱི་ཚོགས་མཐུན་སྒྲིག་བྱེད་པ་ལ་ཕན་ནུས་
གཞལ་དཀའ་བ་བཏོན་པ་ཡིན་ནོ། །
ད་རེས་མཚོ་སྔོན་མི་རིགས་དཔེ་སྐྲུན་ཁང་གིས་ལེགས་བཤད་་



སྔོན་འགྲོའི་གཏམ།
བསྟན་བཅོས་དེ་དག་ཕྱོགས་གཅིག་ཏུ་བསྡུས་ནས་ལེགས་བཤད་་་་
བསྟན་བཅོས་ཕྱོགས་བསྒྲིགས་ཞེས་པའི་དཔེ་ཚོགས་པར་སྐྲུན་བྱས་
པ་དེ། སྤྱི་ཚོགས་ལ་ཕན་པའི་དགེ་མཚན་དང་། རིག་གནས་ལ་ཕན་
པའི་དོན་སྙིང་ལྡན་པ་ཞིག་ཡིན་ནོ། །
གནའ་མོའི་ལེགས་བཤད་བསྟན་བཅོས་ཀྱིས། །
སྤེལ་བའི་དགོངས་པའི་དགེ་མཚན་དེ། །
དེང་གི་བསམ་བློའི་དཔལ་ཡོན་གྱི། ། །
དོན་སྙིང་དང་མཐུན་ཨེ་མ་རྨད། །
ཅེས་སྤྱི་ལོ་2006ལོའི་ཟླ3པའི་ཚེས24ཉིན་གྱི་ན་བ་བློ་བཟང་ཆོས་་་་་་་
གྲགས་ཀྱིས་བྲིས་པའོ། །བཀྲ་ཤིས། དགེའོ། །



དཀར་ཚག
དཀར་ཆག་
རང་ལ་བསྐུལ་བའི་ཚིགས་སུ་བཅད་པ་འཁོར་བ་ལས་སྐྱོ་བའི་
གཏམ་བཞུགས་སོ། ། .............. རྗེ་ཙོང་ཁ་པས་མཛད།(1）
བསླབ་བྱ་རིན་ཆེན་ཕྲེང་མཛེས་བཞུགས་སོ། །
................པཎ་ཆེན་བློ་བཟང་ཆོས་ཀྱི་རྒྱལ་མཚན་གྱིས་མཛད།(11）
ཞལ་གདམས་མགུར་མ་བཞུགས་སོ། །
•.….…............ཤར་སྐལ་ལྡན་རྒྱ་མཚོས་མཛད།(25)
ལུགས་གཉིས་ཀྱི་བླང་དོར་གསལ་བར་བྱེད་པའི་བསླབ་བྱ་གཅེས་
པ་བཅོ་བརྒྱད་བཞུགས་སོ། །
................……ལྕང་སྐྱ་ངག་དབང་བློ་བཟང་ཆོས་ལྡན་གྱིས་མཛད།(29)
བསླབ་བྱ་མུ་ཐི་ལའི་འཁྲི་ཤིང་བཞུགས་སོ། ། །
....……...…………….ཀུན་མཁྱེན་འཇམ་དབྱངས་བཞད་པའི་རྡོ་རྗེས་མཛད།（36）
མདོ་ནས་དངོས་སུ་གསུངས་པའི་བསླབ་བྱ་མདོར་བསྡུས་བཞུགས་
སོ། ། ....……..…..….……………….ཅོ་ནེ་གྲགས་པ་བཤད་སྒྲུབ་ཀྱིས་མཛད།（43）
རང་གཞན་དམ་པའི་ཆོས་ལ་རྒྱུད་བསྐུལ་བའི་ཕྱིར་མི་རྟག་པའི་



ལེགས་བཤད་བསྟན་བཅོས་ཕྱོགས་བསྒྲིགས།
སྣང་ཚུལ་མགུར་དབྱངས་སུ་མཛད་པ་བཞུགས་སོ། །
............རྒྱལ་དབང་བསྐལ་བཟང་རྒྱ་མཚོས་མཛད།(62）
བསླབ་བྱ་གཞན་ཕན་བདུད་རྩིའི་སྙིང་པོ་བཞུགས་སོ། ། །
.............…...ལྕང་སྐྱ་རོལ་པའི་རྡོ་རྗེས་མཛད།(70)
བསླབ་བྱ་མུ་ཏིག་ཕྲེང་བ་བཞུགས་སོ། །
.................... ཐུའུ་བཀྭན་བློ་བཟང་ཆོས་ཀྱི་ཉི་མས་མཛད།(83)
ཉམས་མྱོང་རྒན་པོའི་འབེལ་གཏམ་ཡིད་འབྱུང་དམར་ཁྲིད་
བཞུགས་སོ། ། ......………གུང་ཐང་བསྟན་པའི་སྒྲོན་མེས་མཛད།(92）
བོད་ལ་སློབ་གཉེར་དུ་སོང་བ་རྣམས་ལ་བསླབ་བྱ་བྱས་པ་མུ་
ཐི་ལའི་ཕྲེང་བ་བཞུགས་སོ། །
.….…….…..……..ཨ་ལག་ཤ་ངག་དབང་བསྟན་དར་གྱིས་མཛད།(109)
མན་ངག་སྙིང་པོ་བཞུགས་སོ། །
…....………..…...……….ཡོངས་འཛིན་ཡེ་ཤེས་རྒྱལ་མཚན་གྱིས་མཛད།(113)
ཕ་མའི་དྲིན་ལན་བསབ་པའི་སྙིང་པོ་བསྡུས་པ་བཞུགས་སོ། །
.............བིས་པ་ངག་དབང་མི་ཕམ་ཟླ་བས་མཛད།(118)
ལུགས་ཟུང་གི་བླང་དོར་འཛོལ་མེད་དུ་འདོམས་པའི་བསླབ་བྱ་
རིན་པོ་ཆེའི་དོ་ཤལ་བཞུགས་སོ། །
དངུལ་ཆུ་དྷརྨ་བྷ་དྲས་མཛད།(129)



དཀར་ཆག
ཞལ་གདམས་གདམས་པའི་ལྕགས་ཀྱུ་བཞུགས་སོ། །
............ཞང་སྟོན་བསྟན་པ་རྒྱ་མཚོས་མཛད།（139)
རི་བྱ་ང་ཡི་སྐད་ཆ།
...….......གྲུབ་པའི་དབང་ཕྱུག་ངག་དབང་ཚོགས་གཉིས་ཀྱིས་མཛད།(150)
ཡིད་ལ་བསམ་པའི་དོན་ཚིག་ལམ་དུ་མཚོན་པའི་བསླབ་བྱ་སྨོན་
ཚིག་དང་འབྲེལ་བའི་མགུར་དབྱངས་བཞུགས་སོ། །
....….….....….…….ཀིརྟི་བློ་བཟང་འཕྲིན་ལས་བསྟན་པ་རྒྱ་མཚོས་མཛད།(178)
བསླབ་བྱ་སྐྱོན་མཚང་ཟུག་རྔུ་འབྱིན་པའི་སྨན་གྱི་ཐུར་མ་
བཞུགས་སོ། །.…..….….རྡོ་སྦིས་དགེ་བཤེས་ཤེས་རབ་རྒྱ་མཚོས་མཛད།(186)
བསླབ་བྱ་ཉིན་མོའི་སྣང་བ་བཞུགས་སོ། །
..……..………….……..….རྡོ་སྦིས་དགེ་བཤེས་ཤེས་རབ་རྒྱ་མཚོས་མཛད།(194)
སྙིང་པོའི་ལྷ་ཆོས་བྱེད་པར་གདམས་པ་བཞུགས་སོ། །
..…….….…..…….དགེ་འདུན་ཆོས་འཕེལ་གྱིས་མཛད།(210）
བོད་སོག་གི་སྐུ་སྐྱེ་རྣམས་ལ་སྩལ་བའི་ཞལ་གདམས་
བཞུགས་སོ། ། ...............ཚེ་ཏན་ཞབས་དྲུང་གིས་མཛད214)
ཉམས་ལེན་བྱ་ཚུལ་རང་བློའི་བཅུད་ཐིགས་བཞུགས་སོ།
....………..…..………དམུ་དགེ་བསམ་གཏན་རྒྱ་མཚོས་མཛད》(226)
ཐ་མ་ཁ་དང་ མྱོས་བྱེད། སྒོག་བཙོང་བཅས་པའི་ཉེས་དམིགས་



ལེགས་བཤད་བསྟན་བཅོས་ཕྱོགས་བསྒྲིགས་
གསལ་བར་སྟོན་པ་ཞེས་བྱ་བ་བཞུགས་སོ། །
བ•བ་•。་• •(247)
སློབ་གཉེར་བསླབ་བྱ་བློ་གསལ་འཇུག་ངོགས་ཞེས་བྱ་བ་
བཞུགས་སོ། །
•.................ནོམ་ཆི་མཁན་པོ་ངག་དབང་ཕུན་ཚོགས་ཀྱིས་མཛད།(267）



རང་ལ་བསྐུལ་བའི་ཚིགས་སུ་བཅད་པ་འཁོར་བ་ལས་སྐྱོ་བའི་གཏམ། །
རང་ལ་བསྐུལ་བའི་ཚིགས་སུ་བཅད་པ་འཁོར་
བ་ལས་སྐྱོ་བའི་གཏམ་བཞུགས་སོ། །
རྗེ་ཙོང་ཁ་པས་མཛད།
བསླབ་གསུམ་རྒྱན་དང་ཐོས་པའི་ཕ་རོལ་སོན། །
སྟོང་གསུམ་ཁྱབ་པའི་གྲངས་ལྡན་འགྲོ་བའི་མགོན། །
སྐུ་གསུམ་མངོན་མཛད་བླ་མའི་ཞབས་པད་ལ། །
སྒོ་གསུམ་གུས་པའི་ཡིད་ཀྱིས་ཕྱག་འཚལ་ལོ། །
སྐུ་གཉིས་ཕུལ་བྱུང་ལུས་སྟོབས་རྒྱས་པ་ལ། །
བསླབ་གསུམ་རྣམ་དག་གསེར་གྱི་དྲ་བས་གཡོགས། །
སྐུ་བཞིའི་མཆེ་བ་རབ་དཀར་ཤིན་ཏུ་བརྟན། །
སྐུ་ལྔའི་བདག་ཉིད་ཐུབ་དབང་ལག་ལྡན་རྒྱལ། །
དལ་འབྱོར་ཐོབ་ཀྱང་དལ་བའི་སྐབས་མེད་ཅིང་། །
བདེ་འགྲོར་སྐྱེས་ཀྱང་བདེ་བས་དབེན་པར་གྱུར། །
ཆོས་ལ་མོས་ཀྱང་ཆོས་དོན་རྟོགས་པ་མེད། །



ལེགས་བཤད་བསྟན་བཅོས་ཕྱོགས་བསྒྲིགས།
བློ་གྲོས་དམན་ཡང་བློ་བཟང་ཞེས་བཏགས་པའི། །
རྒྱལ་ཁམས་པ་ཁྱོད་རང་གི་བསྐུལ་ཚིག་ལ། །
མ་གཡེངས་རྣ་བའི་དབང་ཤེས་ལེགས་གཏད་དེ། །
ལུང་དང་རིགས་པས་ལེགས་པར་བརྟགས་བྱས་ནས། །
འདིར་སྨྲས་དོན་རྣམས་ཉམས་སུ་བླང་བར་རིགས། །
ཁྱོད་ཀྱིས་སྔོན་ཡང་དུག་གསུམ་ལ་སྤྱད་པས། །
ཐོག་མ་མེད་ནས་ཐ་མ་ད་ཡི་བར། །
མ་རིག་ཁྲོད་འདིར་བགྲང་ལས་འདས་པ་འཁོར། ། །
བཟོད་གླགས་མེད་པའི་སྡུག་བསྔལ་སྣ་ཚོགས་མྱོང་། །
ད་དུང་འདི་ལ་སྤྱད་པར་བྱས་ན་ནི། །
སླར་ཡང་ངན་སོང་གསུམ་ལས་འགྲོ་ས་མེད། །
ཀྱི་ཧུད་ངན་འགྲོའི་སྡུག་བསྔལ་བཟོད་གྱུར་ཏམ། །
ཀྱེ་མའོ་དེ་རྒྱུ་དེང་ནས་སྤང་བར་རིགས། །
ཞེས་སྨྲས་པ་དང་། ཁོ་ན་རེ། འོ་ན་དེར་མི་སྐྱེ་བའི་ཐབས་ཅི་ཡོད།
དེ་ཡི་སྡུག་བསྔལ་ཡང་ཇི་ཙམ། སྡུག་བསྔལ་དེ་ཉམས་སུ་མྱོང་བའི་རྒྱུ་
ཅི། ཞེས་པའི་ལན་སྨྲས་པ།



རང་ལ་བསྐུལ་བའི་ཚིགས་སུ་བཅད་པ་འཁོར་བ་ལས་སྐྱོ་བའི་གཏམ།
ངན་འགྲོའི་གནས་སུ་མི་སྐྱེའི་ཐབས་དག་ནི། །
བཤད་ཀྱིས་ལེགས་པར་ཉོན་དང་རྒྱལ་ཁམས་པ། །
འཕྲལ་ཕུགས་ཀུན་ཏུ་མི་བསླུར་ངེས་གྱུར་པའི། །
སྐྱབས་གནས་དཀོན་མཆོག་གསུམ་ལ་སྐྱབས་སུ་སོང་། །
སེམས་ཅན་འདི་དག་ཐོག་མ་མེད་ནས་བདག །
དྲིན་གྱིས་བསྐྱངས་པའི་མ་མ་དྲིན་ཅན་ཡིན། །
དེ་སླད་མ་རྒན་དེ་དག་བྱང་ཆུབ་ལ། །
འགོད་པའི་ཕྱིར་དུ་བྱང་ཆུབ་མཆོག་སེམས་བསྐྱེད། །
བཀའ་དང་བསྟན་བཅོས་ཇི་སྙེད་གསུངས་དེ་ཡི། །
དགོངས་དོན་ཡོངས་འཛིན་བཟང་པོས་བསྟན་དོན་ལ། །
དབེན་པའི་གནས་སུ་གྲོགས་མེད་གཅིག་པུ་རུ། །
གཡེང་བ་སྤངས་ཏེ་རྩེ་གཅིག་གནས་པར་བྱ། །
རྗེས་ཀྱི་སྐབས་སུ་དགེ་དེས་མཚོན་པ་ཡིས། །
འཁོར་འདས་གཉིས་ཀྱིས་བསྡུས་པའི་དགེ་རྩ་རྣམས། །
མཁའ་མཉམ་མ་རྒན་རྣམས་ཀྱི་དོན་དུ་ནི། །
འཁོར་གསུམ་དག་པའི་ཐབས་ཤེས་གཉིས་ལྡན་གྱིས། །



ལེགས་བཤད་བསྟན་བཅོས་ཕྱོགས་བསྒྲིགས།
སྒྲོ་སྐུར་མཚན་མའི་ཚོགས་རྣམས་སྤངས་བྱས་ནས། །
སྟོབས་བཅུ་མངའ་བའི་ས་དེར་བསྔོ་བར་བྱ། །
གང་དུ་གནས་ན་དུག་གསུམ་ལ་སོགས་པའི། །
ཉོན་མོངས་ཚོགས་རྣམས་ཡར་ངོའི་ཟླ་བཞིན་འཕེལ། །
དཀར་ཕྱོགས་ཐོ་རངས་རྒྱུ་སྐར་ལྟར་འགྲིབ་པའི། །
གནས་ངན་མྱུར་དུ་སྤོང་དང་རྒྱལ་ཁམས་པ། །
སྣ་ཚོགས་འདམ་སྐྱེས་དཔག་མེད་གཅལ་དུ་བཀྲམ། །
རྐང་དྲུག་ལྡན་རྣམས་དགའ་བའི་གླུ་ལེན་ཞིང་། །
སྙན་པའི་དར་དིར་སྒྲོག་པར་བྱེད་པ་ཡི། །
དབེན་གནས་དམ་པ་སྟེན་དང་རྒྱལ་ཁམས་པ། །
ཚིག་ཙམ་ཤེས་ཀྱང་དོན་ལ་བློ་མ་ཕྱོགས། །
སྡོམ་བརྩོན་རྣམས་ལ་སྡང་ཤུགས་མནར་སེམས་ཅན། །
ཕྱོགས་འཛིན་རླུང་གིས་རྣམ་པར་གཡེངས་གྱུར་པའི། །
བླ་མའི་གཟུགས་བརྙན་སྤོང་དང་རྒྱལ་ཁམས་པ། །
ཡིན་ལུགས་ཁོང་དུ་ཆུད་ཅིང་དབང་པོ་དུལ། །
མཐོང་བ་ཙམ་གྱིས་གཞན་ཡིད་འཕྲོག་པར་བྱེད། །



རང་ལ་བསྐུལ་བའི་ཚིགས་སུ་བཅད་པ་འཁོར་བ་ལས་སྐྱོ་བའི་གཏམ།
བསྟེན་པ་ཙམ་གྱིས་དགེ་འཕེལ་སྐྱོན་འགྲུབ་པའི། །
བཤེས་གཉེན་དམ་པ་སྟེན་དང་རྒྱལ་ཁམས་པ། །
དམུ་རྒོད་མ་རུངས་དུག་སྦྲུལ་ཁྲོས་འདྲ་ཞིང་། །
འགྲོགས་པ་ཙམ་གྱིས་རང་གཞན་འཕུང་བར་བྱེད། །
ཐར་བའི་སྲོག་རྩ་གཅོད་པར་བྱེད་པ་ཡི། །
གྲོགས་ངན་མྱུར་དུ་སྤོང་དང་རྒྱལ་ཁམས་པ། །
གཞན་ལ་འཚེ་བས་དབེན་པའི་རི་དྭགས་དང་། །
ཉན་ཤེས་འཁོར་དུ་བདེ་བ་བསྐྱེད་པའི་སྒྲ། །
རྒྱུན་དུ་སྒྲོག་པ་འདབ་བཟང་གཞོན་ནུའི་ཚོགས། །
དེ་འདྲའི་གྲོགས་དག་སྟེན་དང་རྒྱལ་ཁམས་པ། །
དེ་ལྟར་ཇི་སྐད་བསྟན་བཞིན་བྱེད་གྱུར་ན། །
ངན་སོང་གནས་རྣམས་གང་དུའང་མི་སྐྱེ་ཞིང་། །
གནས་སྐབས་མངོན་མཐོ་མཐར་ཐུག་ངེས་ལེགས་ཀྱི། །
གོ་འཕང་ཐོབ་པར་འགྱུར་རོ་རྒྱལ་ཁམས་པ། །
དྲི་བ་དང་པོའི་ལན་རྫོགས་སོ། །
ཀྭ་ཡེ་ད་དུང་གསོན་དང་རྒྱལ་ཁམས་པ། །



ལེགས་བཤད་བསྟན་བཅོས་ཕྱོགས་བསྒྲིགས།
ངན་སོང་གསུམ་གྱི་སྡུག་བསྔལ་ཆེ་ཆུང་ནི། །
རྣམ་པ་གསུམ་དུ་འགྱུར་ཏེ་ཆེན་པོ་ནི། །
དམྱལ་བ་རྣམས་ལ་ཡོད་དེ་དེ་ཡང་ནི། །
ཚ་གྲང་སྡུག་བསྔལ་བརྒྱ་ཕྲག་གཉིས་སུ་འགྱུར། །
ཡང་སོས་ཐིག་ནག་བསྡུས་འཇོམས་ངུ་འབོད་དང་། །
ངུ་འབོད་ཆེན་པོ་ཚ་བ་རབ་ཚ་དང་། །
མནར་མེད་པ་སྟེ་ཚ་བའི་དམྱལ་བ་བརྒྱད། །
ཆུ་བུར་ཆུ་བུར་རྡོལ་དང་ཀྱི་ཧུད་དང་། །
ཨ་ཆུ་སོ་ཐམ་པ་དང་ཨུཏྤལ་ལྟར། །
གས་དང་པདྨ་ལྟར་གས་ཆེ་གས་ཏེ། །
དེ་ལྟར་གྲང་བའི་དམྱལ་བ་རྣམ་བརྒྱད་དང་། །
མེ་མ་མུར་དང་རོ་མྱགས་འདམ་དང་ནི། །
སྤུ་གྲིས་གཏམས་སོགས་ཉེ་འཁོར་བ་དག་དང་། །
རྒྱ་མཚོའི་འགྲམ་སོགས་ངེས་མེད་ལ་གནས་པའི།
ཉི་ཚེ་བ་དང་རྣམ་པ་བཅོ་བརྒྱུད་དོ། །
དེ་དག་རྣམས་ཀྱང་སྔ་མ་སྔ་མ་ལས། །



རང་ལ་བསྐུལ་བའི་ཚིགས་སུ་བཅད་པ་འཁོར་བ་ལས་སྐྱོ་བའི་གཏམ།
ཕྱི་མ་ཕྱི་མའི་སྡུག་བསྔལ་བཟོད་པར་དཀའ། །
མདོར་ན་ཚ་གྲང་སྡུག་བསྔལ་བཟོད་དཀའ་ཡིས། །
ཀུན་ནས་གཟིར་ཅིང་ཐར་བའི་མཐུ་མ་མཆིས། །
འབྲིང་ནི་ཡི་དྭགས་ལ་ཡོད་དེ་ཡང་ནི། །
ཕྱི་ནང་ཟས་སྐོམ་སྒྲིབ་པས་གསུམ་དུ་འགྱུར། །
ཕྱི་ཡི་སྒྲིབ་པ་ཅན་རྣམས་རྒྱ་མཚོ་ལའང་། །
རྣག་ཁྲག་སོགས་སུ་མཐོང་ནས་སྤྱོད་སྐལ་མེད། །
ནང་གི་སྒྲིབ་པ་ཅན་རྣམས་ཟས་སྐོམ་སོགས། །
མི་རྙེད་གལ་ཏེ་ཅུང་ཟད་རྙེད་གྱུར་ཀྱང་། །
མགྲིན་པར་མི་ཚུད་ལོངས་སྤྱོད་མཐུ་ཡང་མེད། །
ཟས་སྐོམ་སྒྲིབ་པར་གྱུར་རྣམས་ཟོས་པ་དང་། །
འཐུངས་པ་རྣམས་ཀྱང་མེ་ལྕེའི་ཕྲེང་བ་རུ། །
གྱུར་ནས་རང་ཉིད་དག་ཀྱང་ཚིག་པར་བྱེད། །
མདོར་ན་བཀྲེས་སྐོམ་སྡུག་བསྔལ་བཟོད་གླགས་མེད། །
དག་གིས་གཟིར་ཅིང་ཐར་བའི་སྐབས་མ་མཆིས། །
ཆུང་ངུ་དུད་འགྲོ་ལ་ཡོད་དེ་ཡང་ནི། །



ལེགས་བཤད་བསྟན་བཅོས་ཕྱོགས་བསྒྲིགས།
བྱིང་དང་ཁ་འཐོར་སྒོ་ནས་གཉིས་སུ་འགྱུར། །
དེ་དག་གཅིག་ལ་གཅིག་ཟའི་སྡུག་བསྔལ་དང་། །
གླེན་ཅིང་གཏི་མུག་ལ་སོགས་སྡུག་བསྔལ་གྱིས། །
རྟག་ཏུ་གཟིར་ཅིང་ཐར་བའི་སྐབས་མ་མཆིས། །
དེ་འདྲའི་སྡུག་བསྔལ་སྤོང་ཐབས་མི་བྱེད་པར། །
ཆགས་སྡང་གཉིས་ཀྱིས་རང་གཞན་རྒྱུད་སྲེག་ཅིང་། །
མི་དགེ་སྣ་ཚོགས་སྒྲུབ་པའི་བྱ་བ་འདི། །
ད་ལྟ་ཉིད་ནས་དོར་དང་རྒྱལ་ཁམས་པ། །
དྲི་བ་གཉིས་པའི་ལན་རྫོགས་སོ། །
ད་དུང་གསོན་དང་བཤད་དོ་རྒྱལ་ཁམས་པ། །
དེ་ལྟའི་སྡུག་བསྔལ་མྱོང་བའི་རྒྱུ་དག་ནི། །
ཕྱི་ནང་ཆོས་ལ་བདག་དང་བདག་གིར་བཟུང་། །
བདག་འཛིན་ལས་བྱུང་འདོད་ཆགས་ལ་སོགས་པའི། །
དུག་གསུམ་ཉོན་མོངས་ལྟེ་བ་རབ་བརྟན་ཅིང་། །
ན་རྒ་སྐྱེ་འཆིའི་རྩིབས་རྣམ་བཞི་དང་ལྡན། །
སྡུག་བསྔལ་གྱི་དང་འགྱུར་དང་ཁྱབ་སོགས་ཀྱི། །



རང་ལ་བསྐུལ་བའི་ཚིགས་སུ་བཅད་པ་འཁོར་བ་ལས་སྐྱོ་བའི་གཏམ། །
སྡུག་བསྔལ་རྣམས་ཀྱི་མུ་ཁྱུད་ཀྱིས་བསྐོར་བའི། །
ལས་ངན་འཁོར་ལོར་འཁོར་འདི་བྱུང་བ་ཡིན། །
དྲི་བ་གསུམ་པའི་ལན་རྫོགས་སོ། །
ཞེས་དེ་སྐད་སྨྲས་པ་དང་། ཁོ་ཡི་རངས་ཏེ། འདི་སྐད་དུ།
ཨེ་མ་དེང་ནས་བཟུང་སྟེ་བྱང་ཆུབ་སྙིང་པོའི་བར། །
དཀོན་མཆོག་སྐྱབས་འགྲོ་བྱང་ཆུབ་སེམས་བསྐྱེད་ནས། །
དབེན་པའི་གནས་སུ་བླ་མས་བསྟན་པ་ཡི། །
མན་ངག་ཉམས་བླངས་དགེ་རྩ་བྱང་ཆུབ་བསྔོ། །
ཀྱེ་མའོ་ངན་སོང་གནས་ལས་འཇིགས་པ་ཨང་། །
ཀྱེ་མའོ་ནམ་འཆིའི་ངེས་པ་མི་སྣང་ན། །
ཀྱེ་མའོ་གར་སྐྱེ་ཤེས་པ་མི་སྣང་ན། །
ཀྱེ་མའོ་མི་སྐྱེའི་རང་དབང་མི་སྣང་ན། །
ཀྱི་ཧུད་བླ་ན་མེད་པའི་བླ་མ་དང་། །
ཀྱི་ཧུད་ཡིད་བཞིན་ནོར་འདྲའི་ཡི་དམ་དང་། །
ཀྱི་ཧུད་བསྟན་ལ་གནོད་འཇོམས་བསྟན་སྐྱོང་གིས། །
བདག་དང་མཁའ་མཉམ་འགྲོ་བའི་བདག་འཛིན་འདི། །



ལེགས་བཤད་བསྟན་བཅོས་ཕྱོགས་བསྒྲིགས།
གཏན་ནས་ཉེ་བར་བཅོམ་ནས་གཏན་གྱི་སྐྱབས། །
མཐར་ཐུག་ཆོས་སྐུ་ཐོབ་ནས་མཐའ་བྲལ་གྱི། །
གནས་ལུགས་འགྲོ་ལ་སྟོན་ཅིང་གནས་གྱུར་ཅིག །
ཇི་ལྟར་སྨྲས་ལས་ཉེས་སྐྱོན་ཆུ་འཛིན་ཚོགས། །
མཆིས་གང་འཕགས་དང་ཚུ་རོལ་མཁས་རྣམས་ཀྱི། །
ཐུགས་རྗེའི་མགྱོགས་འགྲོས་རབ་ཏུ་བསལ་བྱས་ཏེ། །
བདག་གི་རྣམ་དཔྱོད་ཚ་ཟེར་གསལ་བར་མཛད། །
འདི་ལས་ཐོབ་པའི་རབ་དཀར་དགེ་བ་འདི། །
འདི་དང་ཕྱི་མ་ཀུན་ཏུ་མི་ཟད་གཏེར། །
གཏེར་ཆེན་བུམ་བཞིན་དཔག་ཡས་ཡོན་ཏན་དག །
དག་དང་མ་དག་འགྲོ་ལ་སྩོལ་གྱུར་ཅིག །
ཅེས་རང་ལ་བསྐུལ་བའི་ཚིགས་སུ་བཅད་པ་འཁོར་བ་ལས་སྐྱོ་བའི་གཏམ་
ཞེས་བྱ་བ་འདི་མཁས་པ་དུ་མའི་ཞབས་རྡུལ་སྤྱི་བོས་ལེན་པ་རྒྱལ་ཁམས་པ་ཤར་
ཙོང་ཁ་པ་བློ་བཟང་གྲགས་པས་གཞན་ལ་ཕྲག་དོག་དང་འགྲན་སེམས་ཀྱིས་མ་
ཡིན་པར་རང་ཉིད་ཐར་ལམ་ལ་བསྐུལ་བའི་དོན་དུ་ལྟོ་འགྲོའི་རྒྱུ་སྐར་གྱི་དབང་
པོ་མདའི་དཀར་ཕྱོགས་ཀྱི་ཚེས་ལ་མཁས་པ་དུ་མའི་འབྱུང་གནས་ཡུལ་དབུས་་
ཀྱི་སའི་ཚ་ཆོས་གྲྭ་ཆེན་པོ་བདེ་བ་ཅན་དུ་སྦྱར་བ་རེ་ཞིག་རྫོགས་སོ། །
10



བསླབ་བྱ་རིན་ཆེན་ཕྲེང་མཛེས།
བསླབ་བྱ་རིན་ཆེན་ཕྲེང་མཛེས་བཞུགས་སོ། །
པཎ་ཆེན་བློ་བཟང་ཆོས་ཀྱི་རྒྱལ་མཚན་གྱིས་མཛད།
ན་མོ་གུ་རུ་མཉྫ་གྷོ་ཥཱ་ཡ།
བསླབ་བྱ་རིན་ཆེན་ཕྲེང་མཛེས་ཞེས་བྱ་བ། །
བདེ་གཤེགས་ཀུན་གྱི་སྐུ་གསུམ་གྱི། །
ཡེ་ཤེས་གཙང་མའི་རང་གཟུགས་ལ། །
ཤཱཀྱ་སེང་གེར་མཚན་གསོལ་བའི། །
སྟོན་པ་མཆོག་དེས་བདག་སྐྱོངས་ཤིག །
མཁྱེན་པའི་ཆ་ཤས་ཕྲ་མོས་ཀྱང་། །
མཁའ་ལྟར་ཡངས་པའི་ཤེས་བྱའི་ཁྱོན། །
རྡུལ་ཕྲན་གོ་སར་འགོད་མཁས་པ། །
འཇམ་པའི་དབྱངས་ཀྱིས་དགེ་ལེགས་སྩོལ། །
བདག་ལ་ཕན་འདོད་གྲོགས་རྣམས་ལ། །
མངོན་པར་མཐོ་དང་ངེས་ལེགས་ཀྱི། །



ལེགས་བཤད་བསྟན་བཅོས་ཕྱོགས་བསྒྲིགས།
ལམ་བཟང་མཚོན་ཕྱིར་དམ་པའི་གཞུང་། །
ཇི་བཞིན་འབེལ་བའི་གཏམ་འདི་གླེང་། །
དྲན་པ་ཡིས་ཀྱང་གདུང་སེལ་བ། །
ཁམས་གསུམ་འགྲོ་བའི་བླ་མ་དེས། །
བློ་ལྡན་ཁྱིམ་ན་གནས་པས་ཀྱང་། །
དོན་མཆོག་བསྒྲུབ་པའི་ཐབས་འདི་གསུངས། །
འདི་ཕྱིའི་ལེགས་ཚོགས་ཀུན་གྱི་གཞི། །
བླ་མ་མཆོག་ལ་རག་ལས་པས། །
ཡོན་ཏན་བཅུ་ལྡན་དམ་པ་དེ། །
ལེགས་བརྟགས་ཚུལ་བཞིན་བསྟེན་པ་གཅེས། །
ཉམས་ཐག་འཁོར་བར་རྒྱུ་བའི་ཚེ། །
བསླུ་མེད་དཀོན་མཆོག་གསུམ་པོ་ལས། །
ལྷག་པའི་སྐྱབས་གཞན་མ་མཆིས་པས། །
སྙིང་ཁོང་རུས་པའི་གཏིང་ནས་ནི། །
ཉིན་མཚན་དུས་དྲུག་སྐྱབས་འགྲོ་ཞིང༌། །
དེ་ཡི་བསླབ་བྱའི་རིམ་པ་དང་། །



བསླབ་བྱ་རིན་ཆེན་ཕྲེང་མཛེས།
དཀར་ནག་ལས་འབྲས་ལེགས་བསམས་ནས། །
ཕྲ་ཞིང་ཞིབ་པའི་བླང་དོར་འཚལ། །
སྡིག་པ་ཆུང་ངུ་བྱས་པས་ཀྱང་། །
འཇིག་རྟེན་ཕ་རོལ་འཇིགས་ཆེན་དང༌། །
ཕུང་གྲོལ་ཆེན་པོ་བྱེད་འགྱུར་ཏེ། །
ཁོང་བར་སོང་བའི་དུག་བཞིན་ནོ། །
བསོད་ནམས་ཆུང་ངུ་བྱས་པས་ཀྱང་། །
འཇིག་རྟེན་ཕ་རོལ་བདེ་ཆེན་འདྲེན། །
དོན་ཆེན་དག་ཀྱང་བྱེད་འགྱུར་ཏེ། །
འབྲུ་རྣམས་ཕུན་ཚོགས་སྨིན་པ་བཞིན། །
རྒྱལ་སྲས་ཞི་བ་ལྷ་ཡིས་ཀྱང་། །
ཡིད་ལ་བསམས་པའི་དགེ་བྱས་པས། །
གང་དང་གང་དུ་འགྲོ་འགྱུར་བ། །
དེ་དང་དེར་ནི་བསོད་ནམས་དེས། །
འབྲས་བུའི་ཡོན་གྱིས་མངོན་མཆོད་འགྱུར། །
སྡིག་པ་བྱང་བ་བདེ་འདོད་ཀྱང་། །
13



ལེགས་བཤད་བསྟན་བཅོས་ཕྱོགས་བསྒྲིགས།
གང་དང་གང་དུ་འགྲོ་འགྱུར་བ། །
དེ་དང་དེར་ནི་སྡིག་པ་དེས། །
སྡུག་བསྔལ་མཚོན་གྱིས་རྣམ་འཇོམས་གསུངས། །
དཔལ་དང་ལྡན་པའི་ཁྱིམ་པ་ལ། །
ཕན་པར་མཛད་པས་བསླབ་གཞི་ལྔ། །
གསུངས་ཕྱིར་ཡོངས་རྫོགས་མ་ནུས་ཀྱང་། །
སྣ་གཅིག་སྣ་འགའི་ཚུལ་གྱིས་བསྲུང་། །
ཁྱད་པར་བཟང་པོའི་དུས་རྣམས་ལ། །
གསོ་སྦྱོང་ཡན་ལག་བརྒྱད་པའི་ཁྲིམས། }
བཞེས་ཤིག་མཐོ་རིས་འགྲོ་བ་ཡི། །
ལམ་བཟང་ཟླ་དང་བྲལ་བ་ལགས། །
དྲང་བོའི་རང་བཞིན་གཡོ་སྒྱུ་མེད། །
ཚིག་བཙུན་བདེན་པར་སྨྲ་བ་དང་། །
འདོད་ཆུང་ཆོག་ཤེས་དུལ་བ་ཡི། །
མི་ལ་དཔལ་མགོན་ཉེ་བར་གནས། །
དོན་ཆེན་བྱ་བ་ཅི་བསྒྲུབ་ཀྱང་། །
1A



བསླབ་བྱ་རིན་ཆེན་ཕྲེང་མཛེས།
གྲོས་དང་འཇམ་པོའི་སྒོ་ནས་བསྒྲུབ། །
གྲུབ་ན་མཆོག་ཡིན་མ་གྲུབ་ཀྱང་། །
སྐྱོན་དུ་མི་འགྱུར་མཛེས་པ་ཡིན། །
བློ་ཆུང་མགུ་སླ་ཁྲོ་བ་སྐྱེན། །
གསར་འགྲོགས་ཆེ་ཞིང་ཕྱི་ཐག་ཐུང༌། །
ངག་ནི་ཅལ་ཅོལ་ར་མ་ལུག །
དེ་འདྲ་མཁས་པས་དུག་བཞིན་སྤང་། །
སེམས་ཅན་མོས་པ་སྣ་ཚོགས་པ། །
མང་པོའི་ནང་དུ་ཕྱོགས་ཞེན་དང་། །
གཉེན་པོ་བསྟེན་ཕྱིར་གང་ཟག་དང་། །
ཆོས་ལ་སྨོད་པ་འབྱུང་ཉེ་ཡི། །
དེས་ན་ལྷ་བཅས་སྟོན་པ་དེས། །
ངའམ་ང་འདྲའི་གང་ཟག་གི །
ཚོད་བཟུང་གཞན་གྱིས་བཟུང་གྱུར་ན། །
ཉམས་པར་འགྱུར་ཞེས་གསུངས་པའི་ཕྱིར། །
ཐལ་བས་གཡོགས་པའི་མེ་དོང་ལ། །
15



ལེགས་བཤད་བསྟན་བཅོས་ཕྱོགས་བསྒྲིགས།
བག་ཡོད་བསྟེན་ལ་ཇི་བཞིན་དུ། །
རྩེད་མོ་ག་ཞའི་ཆེད་དུ་ཡང་། །
བརྙས་སྨོད་ནམ་ཡང་བྱ་བ་མིན། །
གང་གིས་བྱང་ཆུབ་སེམས་དཔའ་ལ། །
ངན་སེམས་བསྐྱེད་ན་དེ་སྙེད་ཀྱི། །
སྐད་ཅིག་གྲངས་མཚུངས་བསྐལ་པར་ནི། །
དམྱལ་བར་གནས་ཞེས་ཐུབ་པས་གསུངས། །
དེ་བཞིན་འཕགས་པ་ལྷ་ཡིས་ཀྱང་། །
འགྲོ་ལ་ཕན་ཕྱིར་གང་ཞིག་ལ། །
འཇིག་རྟེན་སྲིད་དུ་གནས་ཡོད་པ། །
དེ་ལ་སོར་གནས་དག་ཕུད་ན། །
སྡང་ལ་བསམ་ཐག་ཅི་ཡོད་གསུངས། །
དེ་བཞིན་རིགས་གཟུགས་ཐོས་པ་དང་། །
ལང་ཚོ་དབང་ཐང་གིས་རྒྱགས་པས། །
སྒོ་གསུམ་བརླང་བོར་སྤྱོད་པ་དེ། །
དགྲ་ལྟར་ཀུན་ཏུ་གཟིགས་པར་མཛོད། །



བསླབ་བྱ་རིན་ཆེན་ཕྲེང་མཛེས།
རྣམ་མང་སྐྱེ་བོ་འདུས་པའི་སར། །
དཔའ་རྩལ་ངོམ་དང་ཉམས་དགའི་ཕྱིར། །
གཞན་ལ་གནོད་པའི་བསམ་སྦྱོར་དག །
འབྱུང་བས་བླང་དོར་ཚུལ་ལ་བརྟག །
རྩྭ་ཆུ་ཙམ་གྱིས་འཚོ་བ་ཡི། །
བྱ་དང་རི་དྭགས་ཉ་ལ་སོགས། །
མགོན་སྐྱབས་མེད་པ་འདི་རྣམས་ནི། །
སྙིང་རྗེར་འོས་ཤིང་གཞན་དག་ལའང་། །
གནོད་འཚེ་ཆོམ་རྐུན་བྱི་བོ་བྱེད། །
ཚིག་རྩུབ་ཕྲ་མ་ལྕེ་གཉིས་དང་། །
ངོ་ཚ་ཁྲེལ་བོར་མྱོས་འགྱུར་ལ། །
བག་མེད་སྤྱོད་ལས་ལྡོག་པའི་རིགས། །
ཁྱོད་ཀྱིས་འབངས་འཁོར་གཞན་དག་ཀྱང་། །
སྙོམས་པར་བུ་བཞིན་སྐྱོང་བྱས་ན། །
དེ་དག་གིས་ཀྱང་ཁྱོད་ཉིད་ལ། །
ལ་བཞིན་སྙིང་ཉེ་བཀུར་བར་འགྱུར། །



ལེགས་བཤད་བསྟན་བཅོས་ཕྱོགས་བསྒྲིགས།
ཉེ་རིང་སྐྱེ་བོ་མཐའ་དག་ལ། །
ཚིག་ངན་མདེའུ་རྩེ་མི་སྟོན་ཏེ། ། །
རྣམ་སྨིན་ཕར་ཞོག་འཕྲལ་དུ་ཡང་། །
དེ་ལན་བྲག་ཅ་བཞིན་དུ་འབྱུང༌། །
མངག་གཞུག་ཡིན་ཡང་ཞེན་ལྡན་པ། །
རྒན་ནམ་གཞོན་ཡང་བློ་ཅན་ལ། །
དགྱེས་པར་མཛད་ཅིང་དེ་དག་གི །
ཚིག་ཀྱང་སྦྲང་རྩི་ལྟ་བུར་བཟུང་། །
བརྩེ་ཞིང་གུས་པས་གཞན་དག་གིས། །
གསོལ་ལ་བརྙས་པར་མི་བྱ་སྟེ། །
རྟ་ཡན་སྲབ་མེད་ལྟ་བུ་ལ། །
ཕྱིན་ཆད་ཕན་པར་སྨྲ་བ་དཀོན། །
བྱ་བ་ཅི་དང་ཅི་བྱེད་ཀྱང་། །
དང་པོར་ལེགས་པར་བརྟགས་ཏེ་བྱ། །
མ་བརྟགས་གྱ་ཙོམ་བྱས་པ་ལས། །
འགྱོད་ཅིང་ཉེས་པར་གྱུར་པ་མང་། །



བསླབ་བྱ་རིན་ཆེན་ཕྲེང་མཛེས།
རང་སྐྱོན་རང་གིས་ཤེས་དཀའ་བས། །
མང་པོ་མཐུན་པར་བདག་གི་སྐྱོན། །
བརྗོད་ན་མཁས་པས་ངེས་བྱས་ཏེ། །
ཕྱིན་ཆད་ཁྲག་ངན་བཞིན་དུ་དབྱུང་། །
དགྲ་གཉེན་ངེས་པ་མ་མཆིས་ཤིང་། །
ཆགས་སྡང་ཅན་གྱིས་མ་ཁྱབ་པ། །
ཕྱི་ནང་གང་ནའང་མེད་མིན་པས། །
སྒོ་གསུམ་དྲང་བོའི་ལམ་དུ་སྲོངས། །
དཔལ་ལྡན་མར་མེ་མཛད་དཔལ་གྱིས། །
མང་པོའི་ནང་དུ་ངག་ལ་བརྟག །
གཅིག་པུར་འདུག་ཚེ་སེམས་ལ་བརྟག །
གསུངས་པ་ཇི་བཞིན་ཉམས་སུ་ལོངས། །
ཡོན་ཏན་ཕན་འདོགས་སྡུག་བསྔལ་ཞིང་། །
འདི་དག་ཕན་གནོད་ཆུང་ངུས་ཀྱང་། །
འབྲས་མང་འགྲུབ་པས་གནག་སྤོངས་ལ། །
དཀར་པོའི་ས་བོན་རྒྱུན་དུ་ཐོབ། །



ལེགས་བཤད་བསྟན་བཅོས་ཕྱོགས་བསྒྲིགས།
གྲོགས་མེད་སྲིད་པར་འཁྱམས་པ་ན། ། །
སྦྱིན་དང་མཚུངས་མེད་གཉེན་མཆོག་མེད། །
དེའི་ཕྱིར་འཇུངས་པའི་སེམས་བྲལ་བས། །
གཏོང་ལ་རྟག་ཏུ་དགྱེས་པ་སྐྱེད། །
གྲགས་པ་ཉམས་འགྱུར་དྲུག་སྤངས་ནས། །
དགེ་བའི་ལས་ཀྱི་ལམ་བཅུ་ལ། །
གོམས་པར་བྱས་པས་ལྷ་དང་མིའི། །
གོ་འཕང་འཐོབ་པར་འགྱུར་བ་ལགས། །
འཁོན་དུ་འཛིན་པས་ཕུང་ཀྲོལ་དག །
བསྐྱེད་པས་སྡང་དང་ཁྲོ་སྤངས་ཏེ། }
བཟོད་དང་དེས་པའི་རང་བཞིན་གྱིས། །
ནད་མེད་གཟུགས་བཟང་དམ་པ་སྒྲུབས། །
ཆོས་གསུམ་འདི་དག་ཕལ་མོ་ཆེ། །
རྒྱལ་བས་ཁྱིམ་པ་རྣམས་ལ་བསྔགས། །
དེའི་ཕྱིར་འདི་འདྲའི་ཚུལ་སྤྱོད་པའི། །
ཁྱིམ་གནས་བྱང་གྲོལ་ཐེམ་སྐས་ལགས། །
20



བསླབ་བྱ་རིན་ཆེན་ཕྲེང་མཛེས།
ཚེ་འདི་རྨི་ལམ་གློག་དང་མཚུངས། །
འཇིག་རྟེན་ཕ་རོལ་འཇིགས་པ་ཆེ། །
དེས་ན་ཕྱི་མའི་ལམ་རྒྱུགས་དང་། །
གྲོགས་དག་འབད་པས་བསྒྲུབ་པའི་རིགས། །
འདོད་ཡོན་རོ་ལ་བརྐམ་པ་དང་། །
ཚེ་འདིའི་སྣང་བ་འབྲིད་མཁས་པས། །
དོན་ཆེན་ཡལ་བར་འཆོར་བས་ན། །
དགེ་ཚོགས་བསྒྲུབ་ལ་བཅད་རྒྱར་མཛོད། །
སྙིགས་དུས་སྐྱེ་བོའི་ཚེ་སྲོག་དང༌། །
སྲིད་པའི་ཕུན་ཚོགས་མཐའ་དག་ལ། །
ཡིད་བརྟན་ཅུང་ཟད་མ་མཆིས་པས། །
རྟག་ཏུ་བག་དང་ལྡན་པར་འཚལ། །
རྒྱལ་བའི་བཀའ་དང་དགོངས་འགྲེལ་གྱི། །
རྣམ་མང་བསྟན་བཅོས་མཐའ་དག་ལ། །
མཁྱེན་པའི་སྤྱན་ཡངས་བཀྲམ་བྱས་ན། །
ལེགས་བཤད་མང་པོ་དེ་ལས་འབྱུང༌། །



ལེགས་བཤད་བསྟན་བཅོས་ཕྱོགས་བསྒྲིགས་
ལེགས་བཤད་མང་དུ་མཐོང་ཐོས་ཀྱང་། །
བླང་དོར་ཚུལ་བཞིན་མ་བྱས་ན། །
མིག་ཅན་གཡང་ལ་མཆོང་དང་མཚུངས། །
དེས་ན་ཉམས་ལེན་སྙིང་པོར་དྲིལ། །
གལ་ཏེ་རྫོགས་པའི་སངས་རྒྱས་ཀྱི། །
གོ་འཕང་དམ་པ་འཐོབ་བཞེད་ན། །
བྱམས་དང་སྙིང་རྗེའི་རྩ་བ་ཅན། །
བྱང་ཆུབ་སེམས་མཆོག་བསྐྱེད་ཀྱང་འཚལ། །
འཁོར་འདས་ཆོས་རྣམས་མ་ལུས་པ། །
སྒྱུ་མ་ཆུ་ནང་ཟླ་བ་ལྟར། །
བདེན་མེད་རྟོགས་པའི་ལམ་གོམས་པས། །
ཉེས་བརྒྱའི་རྩ་བ་དྲུངས་ནས་འབྱིན། །
འདི་ལྟའི་ཉམས་ལེན་ལ་གནས་ནས། །
ལུས་ནི་ཟབ་གསལ་ལྷ་ཡི་སྐུ། །
ངག་ནི་གྲུག་སྟོང་སྔགས་ཀྱི་སྒྲ། །
ཡིད་ནི་སྣང་སྟོང་ཆོས་དབྱིངས་དང་། །



བསླབ་བྱ་རིན་ཆེན་ཕྲེང་མཛེས།
དྲན་ཤེས་རྒྱུ་ལས་མ་གྲོལ་བར། །
སྤྱོད་ལམ་ཀུན་ཏུ་སྐྱོང་བྱེད་ཅིང་། །
ཀུན་ཏུ་བཟང་པོའི་སྨོན་ལམ་གྱིས། །
ཡང་དང་ཡང་དུ་བརྒྱན་པ་གཅེས། །
འདི་འདྲའི་སྤྱོད་ཚུལ་ལ་གནས་པ། །
སྐྱེས་པའམ་བུད་མེད་ཡིན་ཡང་རུང་། །
ཁྱིམ་གྱི་དཔལ་ལ་སྤྱོད་བཞིན་དུ། །
མཐོ་རིས་རྣམ་གྲོལ་དག་འཚལ་བགྲོད། །
སྙིགས་མའི་གདོན་གྱིས་ཡིད་མྱོས་པས། །
ཕན་པར་སྨྲ་དང་དེ་ཉིད་ཀྱི། །
རྗེས་སུ་འཇུག་པ་ཆེས་དཀོན་ཡང་། །
སྐལ་བཟང་རྣམ་དཔྱོད་ཡངས་པ་ཡིས། །
ཡུན་རིང་ཡང་དང་ཡང་བསྐུལ་བས། །
ལེགས་བཤད་རིན་ཆེན་འཕྲེང་སྤེལ་ཏེ། །
བློ་ལྡན་མགུལ་བའི་རྒྱན་ཉིད་དུ། །
ཆོས་ཀྱི་རྒྱལ་མཚན་ཞེས་བྱས་བཀོད། །



ལེགས་བཤད་བསྟན་བཅོས་ཕྱོགས་བསྒྲིགས།
དགེ་བས་འགྲོ་བ་མ་ལུས་པ། །
མི་བཟད་སྲིད་པའི་མཚོ་བརྒལ་ཏེ། །
སྐུ་གསུམ་ནོར་བུའི་གླིང་མཆོག་ཏུ། །
བདེ་བླག་འཇུག་པའི་རྒྱུ་རུ་བསྔོ། །
ཞེས་བསླབ་བྱ་རིན་ཆེན་ཕྲེང་མཛེས་ཞེས་བྱ་བ་འདི་ཡང་། དང་བ་དང་
རྣམ་དཔྱོད་དང་གཏོང་བ་ལ་སོགས་པའི་ཡོན་ཏན་གྱིས་མཛེས་པ་སྐལ་བཟང་་
མགོན་པོ་དབང་རྒྱལ་གྱིས་ནན་ཆེར་བསྐུལ་བ་ལ་བརྟེན་ནས། ཤཱཀྱའི་དགེ་སློང་
བློ་བཟང་ཆོས་ཀྱི་རྒྱལ་མཚན་གྱིས་ཆོས་གྲྭ་ཆེན་པོ་བཀྲ་ཤིས་ལྷུན་པོའི་གཙུག་་་་
ལག་ཁང་དུ་ཐོགས་མེད་དུ་སྨྲས་པ་སྐྱེ་བོ་མཐའ་དག་ལ་ཕན་པ་རྒྱ་ཆེན་པོར་་་་་
གྱུར་ཅིག །
24



ཞལ་གདམས་མགུར་མ།
ཞལ་གདམས་མགུར་མ་བཞུགས་སོ། །
ཤར་སྐལ་ལྡན་རྒྱ་མཚོས་མཛད།
ཨོཾ་སྭཱ་སྟི།
དཔལ་བེའུ་བཀྲ་ཤིས་གཡུང་དྲུང་མངའ། །
སྐུ་མཐོང་བ་ཙམ་གྱིས་དགའ་བདེ་སྟེར། །
རྗེ་ཐོས་པ་དགའ་དང་དབྱེར་མེད་པའི། །
ཕ་ཆོས་པ་ཐུགས་རྗེ་ཅན་གྱིས་སྐྱོངས། །
སྔོན་རྒྱ་གར་ཡུལ་གྱི་པཎ་གྲུབ་གཙོ། །
དཔལ་རྒྱལ་བའི་སྲས་པོ་ཞི་བ་ལྷ། །
དུས་དེང་སང་རྒྱལ་སྲས་རིན་པོ་ཆེ། །
མཚན་དྲན་པའི་མོད་ལ་དད་པ་སྐྱེས། །
མགོན་སྐྱབས་གནས་དེ་ཉིད་བཀའ་དྲིན་ལས། །
གནས་དབེན་པ་གང་འདོད་སྟེན་དུ་བྱུང་། །
དུས་ད་རེས་ས་ཕོ་སྤྲེལ་ལོ་ལ །
25



ལེགས་བཤད་བསྟན་བཅོས་ཕྱོགས་བསྒྲིགས།
ས་བདེ་ལ་ཡངས་པའི་རི་ཁྲོད་བསྟེན། །
ཕུ་དཀར་ཕྱོགས་སྐྱོང་བའི་གཞི་བདག་གནས། །
མདའ་དད་དང་ལྡན་པའི་ཡོན་བདག་མང་། །
མཐའ་གངས་རིའི་ཕྲེང་བས་ཡོངས་སུ་བསྐོར། །
གནས་རི་ཐང་མཚམས་ནས་ཉམས་དགའ་བ། །
བྱ་སྣ་ཚོགས་སྙན་པའི་གླུ་ལེན་ཞིང་། །
ཆུ་བཟང་ལ་རིག་པ་དྭངས་པའི་མཐར། །
རི་སྤང་ཤུག་བྲག་གིས་བརྒྱན་པ་ན། །
ངེད་རི་བ་མང་པོ་ལྷན་ཅིག་ཚོགས། །
དུས་ཕལ་ཆེར་དགེ་སྦྱོར་གང་ནུས་སྐྱོང་། །
སྐབས་ལ་ལར་འདི་འདྲའི་གླུ་དབྱངས་འཐེན། །
ཕ་བླ་མའི་བཀའ་དྲིན་ལྷག་པར་ཆེ། །
དུས་ཉིན་བཞིན་གསོལ་བ་བཏབ་ན་ལེགས། །
མཆོག་ཐུན་མོང་དངོས་གྲུབ་གང་འདོད་པ། །
ལར་འབད་བརྩོན་མེད་པར་ངང་གིས་འབྱུང་། །
རྟེན་དལ་འབྱོར་རྙེད་པར་དཀའ་བ་དང༌། །



ཞལ་གདམས་མགུར་མ
དེ་ཡུན་རིང་མི་སྡོད་འཇིག་པའི་ཚུལ། །
རང་སེམས་ཐོག་སྐོར་ལ་ཡང་ཡང་སོམས། །
དེ་གནད་དུ་སོང་ན་ཆོས་འགོ་འཛིན། །
ལས་རྒྱུ་འབྲས་ཕྲ་ཞིབ་མི་བསླུ་བས། །
དགེ་གང་ནུས་སྒྲུབ་ཅིང་སྡིག་པ་སྤོངས། །
མཐོ་སྲིད་པའི་རྩེ་ནས་མནར་མེད་བར། །
གནས་འཁོར་བ་འདི་རུ་མི་སྐྱེ་བར། ། །
གདོང་བཟང་པོ་ད་ལམ་ཨེ་རྙེད་ལྟོས། །
དེ་རྙེད་ན་འདུན་མའི་ཡང་རྩེར་ཕྱིན། །
ཁོང་སེམས་ཅན་ཐམས་ཅད་ཕ་དང་མ། །
དྲིན་བཟང་པོའི་ལན་དུ་བྱམས་སྙིང་རྗེ། །
གང་སྒོམ་པ་དེ་ལ་བྱང་སེམས་ཟེར། །
ཆོས་བྱམས་དང་སྙིང་རྗེ་བྱང་ཆུབ་སེམས། །
ལམ་ཕར་ཕྱིན་དྲུག་དང་བསྡུ་དངོས་བཞི། །
དུས་རྒྱུན་དུ་ཉམས་ལེན་མཐིལ་བྱས་ན། །
མི་དེ་ལ་སངས་རྒྱས་བྱང་སེམས་ཀུན། །
27



ལེགས་བཤད་བསྟན་བཅོས་ཕྱོགས་བསྒྲིགས།
དུས་རྟག་ཏུ་མ་བུ་བཞིན་དུ་སྐྱོང་། །
མགོན་སྟོན་པ་སངས་རྒྱས་བཅོམ་ལྡན་འདས། །
ཆོས་ཕུང་པོ་བརྒྱད་ཁྲི་བཞི་སྟོང་གསུངས། །
བཅུད་སྟོང་ཉིད་སྙིང་རྗེའི་སྙིང་པོ་ཅན། །
འདི་བཀའ་ཕྱག་གཉིས་ཀའི་སྒོམ་ཁྲིད་གཙོ། །
འདི་ཉིན་རེ་བཞིན་དུ་སྒོམ་དེ་ལ། །
ལྷ་ཡི་དམ་ཚོགས་ཀྱིས་དངོས་གྲུབ་སྟེར། །
དཔལ་ཆོས་སྐྱོང་སྲུང་མས་བར་ཆད་སེལ །
འདི་རང་དང་གཞན་ལ་ཕན་ཕྱིར་དུ། །
དུས་དེ་རིང་ཉམས་དགར་གླུ་རུ་བླངས། །
གླུ་འདི་འདྲ་ལེན་ན་རི་ལ་ཤོག །
དགེ་འདིས་ཀྱང་རང་གཞན་ལ་ཕན་ཤོག །
ཅེས་པ་འདི་ཡང་སྐལ་ལྡན་རྒྱ་མཚོས་རང་ལོ་དྲུག་ཅུ་རེ་གཉིས་པ་ལ་བདེ་
ཡངས་ཕུའི་རི་ཁྲོད་བཀྲ་ཤིས་ཉམས་དགར་བྲིས་པའོ། །
28



ལུགས་གཉིས་ཀྱི་བླང་དོར་གསལ་བར་བྱེད་པའི་བསླབ་བྱ་གཅེས་པ་བཅོ་བརྒྱད།
ལུགས་གཉིས་ཀྱི་བླང་དོར་གསལ་བར་
བྱེད་པའི་བསླབ་བྱ་གཅེས་པ་བཅོ་
བརྒྱད་བཞུགས་སོ། །
ལྕང་སྐྱ་ངག་དབང་བློ་བཟང་ཆོས་ལྡན་གྱིས་མཛད།
དགེ་ལེགས་དཔལ་སྟེར་བླ་མ་དང་། །
བསླུ་མེད་སྐྱབས་མཆོག་རིན་ཆེན་གསུམ། །
ལས་ཀུན་སྒྲུབ་པའི་སྲུང་མའི་ཚོགས། །
ཀུན་ལ་དང་བས་ཕྱག་བགྱིས་ཏེ། །
སྔོན་བསགས་ལས་སྨོན་གྱིས་སྦྲེལ་བའི། །
དད་གུས་སྐལ་ལྡན་སློབ་བུ་ལ། །
འདི་ཕྱི་ཀུན་ཏུ་ཕན་པ་ཡི། །
བླང་དོར་བསླབ་བྱ་མདོར་བསྡུས་བྲི། །
བཙན་པོའི་ཁྲིམས་དང་མི་མཐུན་པའི། །
29



ལེགས་བཤད་བསྟན་བཅོས་ཕྱོགས་བསྒྲིགས།
སྤྱོད་པ་ཀིམ་པའི་འབྲས་བཞིན་སྤང་། །
རང་ལ་ལྟོས་པ་ཐམས་ཅད་ཀྱང་། །
ཚུལ་བཞིན་སྒྲུབ་ལ་སྦྱོར་བ་གཅེས། །
འགྲོགས་འདྲིས་འབྲེལ་བའི་ཆེ་ཕྲ་ལ། །
ལེགས་ཉེས་བྱ་བྱེད་ཕྲ་མོ་ཡིས། །
དགའ་ཁྲོའི་འགྱུར་ལྡོག་རིང་སྤང་སྟེ། །
གཞུང་བཟང་ཕྱི་ཐག་བསྲིང་བ་གཅེས། །
གཉེན་དང་ཉེ་དུ་ནང་འཁོར་ལ། །
སྤྱི་སྙོམས་བྱམས་བརྩེའི་བསམ་སྦྱོར་གྱིས། །
སྐབས་དང་སྦྱར་ཏེ་བབ་འབྲེལ་དང་། །
མཐུན་པའི་སྐྱོང་བྲན་བྱ་བ་གཅེས། །
དབང་བྱར་སྤྱོད་པའི་སྡེ་མང་ལ། །
ཉེ་རིང་རིས་སུ་མི་གཅོད་ཅིང་། །
ཐམས་ཅད་བྱམས་པས་སྐྱོང་བ་དང་། །
ལེགས་ཉེས་རྣམ་དབྱེ་འབྱེད་པ་གཅེས། །
དགའ་བའི་བཞིན་དང་རྣམ་འགྱུར་གྱིས། །
39 །



ལུགས་གཉིས་ཀྱི་བླང་དོར་གསལ་བར་བྱེད་པའི་བསླབ་བྱ་གཅེས་པ་བཅོ་བརྒྱད། །
ངོ་བསྟོད་གཞན་སྐྱོན་གླེང་བ་ཡི། །
གཅམ་བུས་ཁ་གསག་སྨྲ་བ་ལ། །
རྟོག་དཔྱོད་ཞིབ་ཏུ་བྱེད་པ་གཅེས། །
བློ་ལྡན་གྱ་གྱུའི་སེམས་མེད་པར། །
གནས་ཚུལ་ཇི་བཞིན་བརྗོད་པ་ཡི། །
གཏམ་གྱི་བརྗོད་བྱར་ལེགས་བརྟགས་ནས། །
སྙིང་པོ་དང་དུ་ལེན་པ་གཅེས། །
མཐོ་ལ་ཕྲག་དོག་མཉམ་ལ་འགྲན། །
དམའ་ལ་སྡང་བའི་བསམ་སྦྱོར་གྱིས། །
རང་གཞན་གཉིས་ཀ་འཕུང་འགྱུར་བས། །
ངན་སྤྱོད་འདི་དག་སྤོང་བ་གཅེས། །
རྒན་ལ་གུས་ཤིང་མཉམ་ལ་མཛའ། །
དམན་ལ་བྱམས་པར་བྱེད་པ་ཡི། །
ཀུན་དང་མཐུན་པའི་ཡ་རབས་ཀྱི། །
སྤྱོད་པ་ལྷུར་ལེན་བྱེད་པ་གཅེས། །
གླུ་གར་རྒྱུན་པོ་འགྱེད་པ་སོགས། །



ལེགས་བཤད་བསྟན་བཅོས་ཕྱོགས་བསྒྲིགས།
ཧ་ཅང་ཐལ་བའི་རྩེད་མོ་ལ། །
གཡེང་བ་དོན་ཆེན་ཉམས་པའི་རྒྱུ། །
བག་མེད་སྤྱོད་པ་སྤོང་བ་གཅེས། །
ཁྱད་པར་མྱོས་བྱེད་འཐུང་བ་ནི༑ །
དྲན་མེད་འགྱུར་བས་མི་ཁྱུ་ནས། །
འབུད་ཅིང་ངན་འགྲོར་སྐྱུར་བྱེད་པས། །
དུག་ཆུ་བཞིན་དུ་སྤོང་བ་གཅེས། །
རྟ་རྩལ་འཕོང་དང་གཏམ་སྨྲ་སོགས། །
དཔའ་བོའི་ཡང་རྩལ་ཡོན་ཏན་ལ། །
སྦྱོང་བ་ཕོ་རབ་ལུགས་ཡིན་པས། །
དེ་རྣམས་བརྩོན་པས་སྦྱོང་བ་གཅེས། །
མདོར་ན་བསམ་སྦྱོར་བཟང་པོ་ཡིས། །
འཇིག་རྟེན་སྤྱོད་པ་ཚུལ་མཐུན་ལ། །
བསླབ་ན་མཐོ་རིས་ཐར་བའི་རྒྱུར། །
འགྱུར་བས་ཚུལ་བཞིན་སློབ་པ་གཅེས། །
འོན་ཀྱང་ཆོས་དང་མཇལ་དུས་འདིར། །



ལུགས་གཉིས་ཀྱི་བླང་དོར་གསལ་བར་བྱེད་པའི་བསླབ་བྱ་གཅེས་པ་བཅོ་བརྒྱད། །
འཇིག་རྟེན་ལུགས་ལས་ཁྱད་པར་དུ། །
འཕགས་པའི་ཉམས་ལེན་བྱ་དགོས་པས། །
འདི་ལྟར་ཉམས་སུ་ལེན་པ་གཅེས། །
བླ་མ་མཆོག་གསུམ་དམ་པ་ལ། །
སྙིང་ནས་རེ་ལྟོས་དཔུང་གཉེན་འཆའ། །
སྐུ་གསུང་ཐུགས་རྟེན་བཞེངས་པ་དང་། །
དེ་ལ་ཕྱག་མཆོད་བྱེད་པ་གཅེས། }
རབ་ཏུ་བྱུང་བ་ཐམས་ཅད་ལ། །
བརྙས་པར་མི་བྱ་དག་སྣང་དང་། །
གུས་པས་བསྙེན་བཀུར་ཕན་འདོགས་ཀྱི། །
བྱ་བ་སྒྲུབ་ལ་བརྩོན་པ་གཅེས། །
རྒྱུན་དུ་བླ་མ་དཀོན་མཆོག་ལ། །
སྐྱབས་འགྲོ་བསྟོད་པ་གསོལ་འདེབས་དང་། །
གཟུངས་སྔགས་ཟབ་མོའི་བཟླས་བརྗོད་སོགས། །
ཁ་ཏོན་བྱེད་ལ་བརྩོན་པ་གཅེས། །
བླ་མའི་རྣལ་འབྱོར་སྐྱབས་འགྲོ་དང་། །



ལེགས་བཤད་བསྟན་བཅོས་ཕྱོགས་བསྒྲིགས།
ལམ་རིམ་ལྟ་བ་ཕྱག་ཆེན་གྱི། །
དམིགས་རིམ་རྣམས་ལ་བསམ་པ་དང་། །
སྒོམ་པ་ལྷུར་ལེན་བྱེད་པ་གཅེས། །
འདི་ལྟར་བགྱིས་ན་གནས་སྐབས་དང་། །
མཐར་ཐུག་དོན་ཆེན་བདེ་བླག་ཏུ། །
འགྲུབ་པར་དམ་པ་རྣམས་ཀྱིས་གསུངས། །
དེ་ཕྱིར་ཚུལ་འདིར་འབད་པ་གཅེས། །
ཚུལ་འདིར་འབད་ལ་བླ་མ་དང༌། །
ཡི་དམ་མཆོག་གསུམ་སྲུང་མ་ཡིས། །
བྱིན་རླབས་དངོས་གྲུབ་མཆོག་སྩོལ་ཞིང་། །
གཅེས་པར་སྐྱོང་བའི་བཀྲ་ཤིས་ཤོག །
ཅེས་ལུགས་གཉིས་ཀྱི་བླང་དོར་གསལ་བར་བྱེད་པའི་བསླབ་བྱ་གཅེས་པ་
བཅོ་བརྒྱད་པ་ཞེས་བྱ་བ་འདི་ནི་རིགས་རུས་ཕུན་སུམ་ཚོགས་ཤིང་ཆོས་ལ་དད་
འདུན་དང་བརྩོན་པ་ཆེ་བའི་དཔོན་པོ་ཧར་ཆེན་བྱམས་པ་བཀྲ་ཤིས་ཀུན་གྱིས་
འདི་ལྟ་བུ་ཞིག་དགོས་ཞེས་བསྐུལ་བའི་ངོར་འཇམ་དབྱངས་གོང་མ་བ་ཧུང་་་་
ཏིའི་ལུང་གིས་ཀོན་ཏིང་ཕུའུ་ཤན་བཀང་ཚི་ཏཱ་ཀོ་བི་མིང་གཞན་ལྕང་སྐྱ་ཧུ་ཐོག་
34



ལུགས་གཉིས་ཀྱི་བླང་དོར་གསལ་བར་བྱེད་པའི་བསླབ་བྱ་གཅེས་པ་བཅོ་བརྒྱད། །
ཐུ་ཞེས་འབོད་པའི་བན་རྒན་ངག་དབང་བློ་བཟང་ཆོས་ལྡན་དཔལ་བཟང་པོས་
བྱམས་ཆེན་ལྷ་ཁང་དུ་སྦྱར་པའོ། །
35



ལེགས་བཤད་བསྟན་བཅོས་ཕྱོགས་བསྒྲིགས།
བསླབ་བྱ་མུ་ཐི་ལའི་འཁྲི་ཤིང་བཞུགས་སོ། །
ཀུན་མཁྱེན་འཇམ་དབྱངས་བཞད་པའི་རྡོ་རྗེས་མཛད།
ན་མོ་གུ་རུ་མཉྫ་གྷོ་ཥཱ་ཡ།
སྟོན་པ་མཉམ་མེད་ཤཱཀྱའི་རྒྱལ་པོ་དང་། །
བྱམས་དང་འཇམ་དབྱངས་ཇོ་བོ་ཡབ་སྲས་དང་། །
རྒྱལ་བ་གཉིས་པ་རྒྱལ་བའི་དབང་པོ་སོགས། །
བླ་མ་མཆོག་གསུམ་ལྷ་ཡིས་དུས་ཀུན་སྐྱོངས། །
དགེ་ལེགས་རྩ་བ་མཆོག་གསུམ་ངོ་བོ་དང་། །
ཡོན་ཏན་བསྟན་གཞི་བསྟན་འགྲོའི་སྲོག་ཡིན་ཕྱིར། །
ཡོངས་རྫོགས་བཤེས་གཉེན་ཚུལ་བཞིན་བསྟེན་པ་དང་། །
བླ་མའི་རྣལ་འབྱོར་འབྲལ་མེད་སྙིང་ལྟར་སྐྱོངས། །
དལ་འབྱོར་རྙེད་དཀའ་དོན་ཆེ་ཐོབ་དུས་འདིར། །
ཁེ་ཆུང་ཉེན་ཆེ་ཆོས་བརྒྱད་མཐོ་སྙེགས་སོགས། །
ཚེ་འདིའི་འདུན་མ་སྤངས་ཏེ་རང་གཞན་གྱི། །



བསླབ་བྱ་མུ་ཐི་ལའི་འཁྲི་ཤིང་
དམ་ཆོས་སྙིང་པོ་ཆིག་དྲིལ་བྱེད་དུས་ཡིན། །
མི་དགེའི་འབྲས་བུ་ངན་སོང་འཇིགས་བསམ་ལ། །
དཀོན་ཅོག་ཡོན་ཏན་དྲན་པའི་སྐྱབས་འགྲོ་དང་། །
ལས་འབྲས་བསླུ་བ་མེད་ཚུལ་ཡང་ཡང་དུ། །
ལེགས་བསམ་འདི་སྣང་ཆགས་ཞེན་གཅོད་པ་གཅེས། །
ཚེ་འདིའི་སྣང་བ་ལོག་པར་མ་གྱུར་ཕྱིན། །
བྱ་བ་གང་བྱས་དགེ་བར་མི་འགྲོ་བས། །
མཐོ་སྙེགས་མི་བྱ་འདི་ལ་ནན་ཏན་སྒོམས། །
རིགས་དྲུག་བཟང་ངན་མཐོ་དམན་གར་གནས་ཀྱང་། །
བཙོན་ཁང་བཟང་ངན་མཐོ་དམན་ཇི་བཞིན་དུ། །
ཡང་ཡང་བསམ་ལ་སྲིད་པ་རྒྱུ་དང་བཅས། །
བཟློག་ཐབས་བདེན་བཞིའི་ལམ་ལ་ཡང་ཡང་དྲིལ། །
འཁོར་བའི་སྣང་ཚུལ་སྡུག་བསྔལ་མ་ཤེས་པར། །
རྣམ་དག་ངེས་འབྱུང་སྐྱེ་བ་མི་སྲིད་པས། །
ཁམས་གསུམ་གར་སྐྱེས་བཤན་པའི་བཤའ་ལུག་བཞིན། །
ལས་ཉོན་གཉིས་ཀྱིས་ཡང་ཡང་འཆི་ཚུལ་བསམ། །



ལེགས་བཤད་བསྟན་བཅོས་ཕྱོགས་བསྒྲིགས།
ཚུལ་དེ་ཤེས་ཀྱང་འཆིང་བྱེད་ཀུན་འབྱུང་གི ། །
རྩ་བ་བདག་འཛིན་ཕྲ་མོ་མ་བཅོམ་པར། །
ཐོས་བསམ་རློམ་པ་དཀའ་སྤྱད་ཚུལ་སོགས་ཀྱིས། །
མི་གྲོལ་དེ་ཕྱིར་ཟབ་ལམ་བདག་མེད་བཙལ། །
ནམ་ཞིག་ཟབ་མོའི་ལྟ་དེ་རྙེད་པའི་ཚེ། །
ཐག་ཁྲར་སྦྲུལ་བཞིན་ཕུང་པོ་བདག་མེད་པར། །
རྟོགས་པས་ད་ལྟའི་འདི་བཞིན་ཆོས་བརྒྱད་ཀྱིས། །
མི་འཁྱེར་རྟག་ཏུ་ངུ་བཞིན་ཚོལ་བར་རིགས། །
བདག་མེད་རྟོགས་ཀྱང་བྱང་ཆུབ་སེམས་བྲལ་ན། ༈
ཚོགས་གཉིས་རྒྱ་ཆེན་ཡུན་རིང་སྤྱད་བྱས་ཀྱང་། །
ཞི་བའི་རྒུད་ལས་མི་གྲོལ་རང་དོན་གྱི། །
གཅེས་འཛིན་བཅད་ནས་གཞན་དོན་ཕན་ཡོན་བསམ། །
འགྲོ་རྣམས་ཕ་མར་གྱུར་དང་སྡུག་བསྔལ་ཚུལ། །
རྨོངས་པས་བསྒྲིབས་དང་སྐྱོན་གྱིས་མནར་བའི་ཚུལ། །
ཡང་ཡང་བསམས་ནས་སྙིང་རྗེའི་རྩ་བ་ཚུགས། །
སེམས་བསྐྱེད་ཅེས་པའི་མིང་ལ་མ་འཁྲུལ་བར། །
38



བསླབ་བྱ་མུ་ཐི་ལའི་འཁྲི་ཤིང་། །
དགེ་བ་གང་བྱས་ངེས་པར་གཞན་དོན་དུ། །
བྱེད་དམ་མི་བྱེད་རང་ལ་ལེགས་ལྟོས་ལ། །
འགྲོ་མཐོང་ཙམ་གྱིས་སེམས་བསྐྱེད་དྲན་ནུས་མཛོད། །
དེ་ལྟའི་བདག་མེད་ལྟ་དང་བྱང་ཆུབ་སེམས། །
མེད་པར་ལྷ་བསྒོམས་སྔགས་བཟླས་ཚུལ་ཁྲིམས་སོགས། །
བདག་འཛིན་བསྒོམས་པ་ལ་འགྲོ་མུ་སྟེགས་ཀྱིས། །
བདག་འཛིན་ངང་ནས་ལྷ་བསྒོམས་སྔགས་སོགས་བཞིན། །
མི་གྲོལ་ལམ་འདི་གཉིས་ལ་ནན་ཏན་སྐྱེད། །
སེམས་དེ་བསྐྱེད་ཀྱང་ཕྱིན་དྲུག་སྤྱོད་པ་ལ། །
བསྒྲུབ་པ་མེད་ན་སེམས་བཟང་ཙམ་ཡིན་པས། །
ཕྱིན་དྲུག་སྤྱོད་དང་གཞན་དོན་བསྒྲུབ་པའི་ཆེད། །
ཚོགས་བསགས་སྨོན་ལམ་སྒོ་བརྒྱ་འབྱེད་པར་བྱ། ། །
སྣོད་རུང་ཐབས་མཆོག་འཇུག་སྒོ་དབང་ལ་ཞུགས། །
དངོས་གྲུབ་རྩ་བ་དམ་ཚིག་སྡོམ་པ་འདི། །
བསྲུང་ན་རྒྱལ་བ་སྲས་བཅས་བྱིན་རློབས་ཤིང་། །
མཁའ་འགྲོས་བཀའ་བཞིན་སྒྲུབ་ཕྱིར་སྔགས་ལམ་མྱུར། །
3g



ལེགས་བཤད་བསྟན་བཅོས་ཕྱོགས་བསྒྲིགས།
ངེས་པར་སྙིགས་དུས་ཚེ་གཅིག་རྫོགས་སངས་རྒྱས། །
སྟེར་བྱེད་རིམ་གཉིས་གོ་རིམ་གྲངས་ངེས་ལ། །
ཆོག་སྤྱིར་མ་འཇོག་ཡིད་ངོར་འཕྲོད་ངེས་ལ། །
བསྒོམ་པའི་རྣལ་འབྱོར་ཨ་ཧོ་སྐལ་བ་བཟང་། །
ལྷ་སྒོམ་ཙམ་མིན་སྦྱང་གཞི་སྦྱོང་བྱེད་ཀྱི། །
ངོ་འཕྲོད་བསྒོམས་པས་རྫོགས་རིམ་མྱུར་སྐྱེ་ཞིང་། །
ང་རྒྱལ་བསྒོམས་པས་བགེགས་ཟློག་ལྷས་བྱིན་རླབས། །
གནད་གཉིས་ཚང་བའི་སྐུ་གསུམ་ལམ་ཁྱེར་སྒོམས། །
གནད་བཞི་ལྡན་པའི་རྩ་རླུང་ཐིག་ལེ་ལ། ། །
གནད་བསྣུན་ལས་རླུང་བཅད་དེ་སྟོང་བཞིའི་མཐར། །
ལྷ་སྐུར་འགྲུབ་པའི་སྣང་ཕྱོགས་སྟོང་ཕྱོགས་ཀྱི། །
མ་བཅོས་རྫོགས་རིམ་མཆོག་འདི་རྒྱལ་བས་བསྔགས། །
ད་ལྟར་རྫོགས་རིམ་ཟབ་མོ་མ་ཐོབ་ཀྱང་། །
ཡིད་ངར་སྐོར་དགུའི་བསྲེ་བ་ལེགས་སྦྱངས་པས། །
འོད་གསལ་མ་བུ་འཕྲོད་པས་སྐྱེ་འཆིའི་འགང་། །
སྤྲུལ་བའི་གར་གྱིས་བདུད་བཞི་ངེས་བཅོམ་སྟེ། །



བསླབ་བྱ་མུ་ཐི་ལའི་འཁྲི་ཤིང་།
སྐྱེ་བ་གསུམ་བཞི་སོགས་ལ་མངོན་འཚང་རྒྱ། །
དེ་བས་རིམ་གཉིས་ལུས་དང་སེམས་བཞིན་ཆོངས། །
དེ་ལྟའི་ལམ་ལ་སྦྱོང་བའི་རྣལ་འབྱོར་པས། །
ཉིན་མཚན་སོ་སོའི་ཀུན་སྤྱོད་ཐུན་མཚམས་སོགས། །
མདོ་དང་རྒྱུད་སྡེ་རང་རང་གཞུང་བཞིན་དུ། །
ཚ་གྲང་ལྟར་མིན་ཟུང་འབྲེལ་སྤྱོད་པ་གཅེས། །
དེ་ལྟར་སྡོམ་པ་གསུམ་དང་རིམ་པ་གཉིས། །
གདན་གཅིག་སྟེང་ནས་ཉམས་སུ་ལེན་པའི་ཚུལ། །
རྡོ་རྗེ་འཆང་ནས་ཇོ་བོ་ཡབ་སྲས་དང་། །
རྒྱལ་བ་གཉིས་པའི་ལུགས་ལ་དད་པ་དང་། །
ཐུབ་བསྟན་ཡོངས་སུ་རྫོགས་པར་འཛིན་འདོད་ཅིང་། །
བློ་གྲོས་ཆེན་པོ་ཅན་རྣམས་དཔྱོད་པར་འཚལ། །
དེ་ལྟར་བགྱིས་པའི་རྣམ་དཀར་བྱ་བ་དེས། །
སྲིད་ཞིའི་རྒུད་པའི་མུན་ཚོགས་ཀུན་བསལ་ཏེ། །
ཚོགས་གཉིས་ཡོངས་སུ་རྫོགས་པའི་རྣམ་སད་འོད། །
ལུས་ཅན་ཀུན་གྱིས་ཐོབ་པར་གྱུར་ཅིག་གུ །



ལེགས་བཤད་བསྟན་བཅོས་ཕྱོགས་བསྒྲིགས་
ཞེས་ཐེག་ཆེན་རིམ་གཉིས་དང་བཅས་པའི་བསླབ་བྱ་མུ་ཐི་ལའི་འཁྲི་ཤིང་
ཞེས་བྱ་བ་འདི་ནི་རང་གི་སློབ་མ་གཞུང་ལུགས་རབ་འབྱམས་སྨྲ་བ་ཚེ་བློས་་་་་
བཏང་གི་སྒྲུབ་པའི་རྒྱལ་མཚན་འཛིན་པའི་རྣལ་འབྱོར་པ་ལྷུན་གྲུབ་རྒྱ་མཚོས་
ཞིང་ཁམས་ཀུན་ཁྱབ་ཀྱི་དྷུ་བེ་དང་བཅས་བསྐུལ་བའི་ངོར། ཤཱཀྱའི་དགེ་སློང་
འཇམ་དབྱངས་བཞད་པའི་རྡོ་རྗེས་སྦྱར་བ་འདིས་ཀྱང་སྐྱེ་དགུ་ཀུན་ལ་ཕན་་་་་
ཐོགས་པར་གྱུར་ཅིག །



མདོ་ནས་དངོས་སུ་གསུངས་པའི་བསླབ་བྱ་མདོར་བསྡུས། །
མདོ་ནས་དངོས་སུ་གསུངས་པའི་བསླབ་བྱ་
མདོར་བསྡུས་བཞུགས་སོ། །
ཅོ་ནེ་གྲགས་པ་བཤད་སྒྲུབ་ཀྱིས་མཛད།
ན་མོ་ཤཱཀྱ་མུ་ན་ཡེ།
འདིར་ནི་མདོ་སྡེ་ཟབ་མོ་ལས། །
གསུངས་པའི་དོན་འགའ་མདོར་བསྡུས་ནས། །
རང་གཞན་དག་ལ་ཕན་པའི་ཆེད། །
འགོད་པར་བྱ་སྟེ་དེ་ཡང་ནི། །
དཀོན་མཆོག་བརྩེགས་པ་ནས་འབྱུང་བའི། །
བློ་གྲོས་བཟང་མོས་ཞུས་པ་ལས། །
ཁོང་ཁྲོ་སྤོང་དང་བྱམས་ལ་གནས། །
ཆོས་འདོད་སངས་རྒྱས་གཟུགས་བྱེད་ན། །
རྟག་ཏུ་གཟུགས་མཛེས་འཐོབ་པར་བཤད། །
དུས་སུ་སྦྱིན་གཏོང་འགྱོད་མེད་སྦྱིན། །
ཡིད་འོང་སྦྱིན་དང་རྣམ་སྨིན་ལ། །
43



ལེགས་བཤད་བསྟན་བཅོས་ཕྱོགས་བསྒྲིགས།
རེ་བ་མེད་པར་སྦྱིན་བྱེད་ན། །
རྟག་ཏུ་ལོངས་སྤྱོད་ཆེན་པོར་འགྱུར། །
ཕྲ་མ་སྤོང་དང་ལོག་ལྟ་སྤོང་། །
དམ་ཆོས་སྲུང་དང་སེམས་ཅན་གཞན། །
བྱང་ཆུབ་ཡང་དག་འཛིན་འཇུག་ན། །
མི་ཕྱེད་འཁོར་དང་ལྡན་པར་འགྱུར། །
བདེ་གཤེགས་མེ་ཏོག་ཚོགས་ཀྱིས་མཆོད། །
གནོད་སེམས་སྤོང་ཞིང་སྐུ་གཟུགས་བྱེད། །
རྫོགས་སངས་མོས་པ་རྒྱ་ཆེ་ན། །
སངས་རྒྱས་ཞིང་དུ་རྫུས་སྐྱེ་འགྱུར། །
གཞན་གྱིས་དགེ་བ་སྒྲུབ་པ་དང་། །
ཆོས་ཉན་པ་ལ་བར་མི་གཅོད། །
མཆོད་རྟེན་མར་མེ་འབུལ་བ་དང༌། །
རྗེས་དྲན་ཏིང་འཛིན་སྒོམ་བྱེད་ན། །
སངས་རྒྱས་ཞིང་དུ་འགྲོ་བར་འགྱུར། །
གཡོ་མེད་དགེ་བའི་བཤེས་གཉེན་བསྟེན། །



མདོ་ནས་དངོས་སུ་གསུངས་པའི་བསླབ་བྱ་མདོར་བསྡུས།
གཞན་གྱི་རྙེད་ལ་སེར་སྣ་མེད། །
བྱང་ཆུབ་སྤྱོད་ལ་དགའ་བྱེད་ན། །
རྟག་ཏུ་དགྲ་ནི་མེད་པར་འགྱུར། །
ཇི་སྐད་སྨྲས་བཞིན་བྱེད་པ་དང་། །
མཛའ་བོའི་རང་བཞིན་མི་འཆབ་ཅིང་། །
ཀླན་ཀ་མེད་པར་ཆོས་ཉན་དང་། །
ཆོས་སྨྲར་དཔྱས་སྐུར་མི་བྱེད་ན། །
རྟག་ཏུ་ངག་ཚིག་བཙུན་པར་འགྱུར། །
སྡོམ་པ་རྣམ་གསུམ་ཡང་དག་ལེན། །
མདོ་སྡེ་ཟབ་མོར་རྟག་ཏུ་མོས། །
སེམས་ཅན་རྣམས་ལ་བྱམས་སེམས་ལྡན། །
བྱང་ཆུབ་སེམས་དཔར་སངས་རྒྱས་ལྟར། །
མོས་ན་ལས་སྒྲིབ་བྱང་བར་འགྱུར། །
ཆོས་ཀུན་བདེན་སྟོང་མཉམ་ཉིད་ལྟ། །
དགེ་ལ་རབ་བརྩོན་སངས་རྒྱས་དྲན། །
སྡིག་བཤགས་དགེ་བ་སངས་རྒྱས་སར། །



ལེགས་བཤད་བསྟན་བཅོས་ཕྱོགས་བསྒྲིགས།
བསྔོས་ན་བདུད་ལས་ཀྱིས་མི་ཚུགས། །
གཞན་གྱི་བསམ་པ་རབ་རྫོགས་བྱེད། །
སྐྱབས་ལ་མོས་པ་ཤུགས་དྲག་དང་། །
རྒྱ་ཆེན་སྦྱིན་པ་ལ་འཇུག་ཅིང་། །
དཀོན་མཆོག་མཆོད་ལ་བརྩོན་བྱེད་ན། །
འཆི་ཚེ་སངས་རྒྱས་མངོན་མཐོང་བཤད། །
གསང་བ་བསམ་གྱིས་མི་ཁྱབ་མདོར། །
སྟོང་བ་ཉིད་ལ་མོས་པ་དང༌། །
བྱང་ཆུབ་སེམས་ནི་མི་གཏོང་ཞིང་། །
དམ་པའི་ཆོས་ནི་འཛིན་བགྱིད་ན། །
བསོད་ནམས་ཐམས་ཅད་སྡུད་པར་བ།སུངས། །
གཞན་ཡང་མདོ་སྡེ་ཐར་ཆེན་ལས། །
སྙིང་རྗེ་ཆེན་པོ་བསྐྱེད་པ་དང་། །
ལེ་ལོ་མེད་ཅིང་བརྩོན་འགྲུས་བསྐྱེད། །
སྐྱེ་ཤི་འཁོར་བ་རྨི་འདྲར་ཤེས། །
སངས་རྒྱས་ཡེ་ཤེས་བསམ་བྱེད་ན། །
46



མདོ་ནས་དངོས་སུ་གསུངས་པའི་བསླབ་བྱ་མདོར་བསྡུས།
སེམས་ལ་གདུང་བ་མེད་པར་འགྱུར། །
ཆོས་ཀུན་བདག་མེད་ཅེས་བརྗོད་དང་། །
སྐྱེ་གནས་ཅོག་ལ་དགའ་མེད་བརྗོད། །
ཐེག་ཆེན་བསྔགས་པ་བརྗོད་བྱེད་ཅིང་། །
དགེ་སྡུག་འབྲས་བུ་མི་བརླག་ཅེས། །
བརྗོད་ན་ངེས་ཚིག་འགྱོད་མི་འགྱུར། །
ཚུལ་ཁྲིམས་སྲུང་དང་མང་དུ་ཐོས། །
སྦྱིན་གཏོང་རབ་ཏུ་འབྱུང་བྱེད་ན། །
དགེ་བའི་རྩ་བ་འཕེལ་བར་འགྱུར། །
ཁེ་སྟོར་མི་སྙན་གྲགས་པ་དང་། །
སྨད་ཅིང་དམའ་དབབ་སྡུག་བསྔལ་ཀྱང་། །
མི་གཡོ་ལེགས་པའི་ཕྱིར་འཇུག་ན། །
ཆོས་ཀྱི་ཚུལ་ལས་གཡོ་མི་འགྱུར། །
གཞན་ལ་ལས་འབྲས་ཡིད་ཆེས་སྟོན། །
སྦྱིན་པ་ལ་ནི་ལན་མི་རེ། །
དམ་པའི་ཆོས་ནི་སྲུང་བ་དང་། །



ལེགས་བཤད་བསྟན་བཅོས་ཕྱོགས་བསྒྲིགས།
བྱང་ཆུབ་སེམས་དཔར་བསྟོད་བྱེད་ན། །
དཀར་ཆོས་ཐམས་ཅད་ཡོངས་རྫོགས་འགྱུར། །
དགེ་བ་ཡུན་དུ་སྒྲུབ་བྱེད་དང་། །
ཉེས་པ་བྱུང་རྣམས་སེལ་བར་བྱེད། །
ཐབས་མཁས་བརྩོན་འགྲུས་དགེ་བ་ཀུན། །
བྱང་ཆུབ་ཆེན་པོར་བསྔོ་བྱེད་ན། །
ས་བཅུའི་བར་དུ་བགྲོད་པར་འགྱུར།
སེམས་ཅན་ཡིད་དང་མཐུན་འཇུག་དང་། །
དགེ་ལ་ཡི་རང་སེམས་བསྐྱེད་ཅིང་། །
སྡིག་བཤགས་ཆོས་འཁོར་བསྐོར་བསྐུལ་ན། །
ཐབས་ལ་མཁས་པ་འཐོབ་པར་འགྱུར། །
གཞན་གྱི་ཕན་བདེ་སྒྲུབ་བྱེད་ཅིང་། །
རང་གི་དགའ་བ་ཡོངས་འདོར་དང་། །
བཟོད་བསྒོམ་ལེ་ལོ་སྤོང་བྱེད་ན། །
སེམས་ཅན་ཀུན་གྱི་སྟོན་པར་འགྱུར། །
རྟག་ཏུ་སངས་རྒྱས་རྗེས་དྲན་དང་། །
48



མདོ་ནས་དངོས་སུ་གསུངས་པའི་བསླབ་བྱ་མདོར་བསྡུས།
དགེ་ཀུན་རྫོགས་བྱང་ཕྱིར་བསྡོ་དང་། །
དགེ་བའི་བཤེས་གཉེན་བསྟེན་པ་དང༌། །
ཐེག་ཆེན་བསྔགས་པ་སྒྲོག་བྱེད་ན། །
སེམས་བསྐྱེད་ཆུད་མི་ཟ་བར་འགྱུར། །
ཉན་རང་ཡིད་བྱེད་བློ་འདོར་དང་། །
དམ་ཆོས་སྒྲུབ་པས་མི་སྐྱོ་དང་། །
ཐོས་པའི་ཆོས་ཀུན་སྟོན་བྱེད་ན། །
སྤྱོད་པ་གཅིག་ཏུ་ཡོངས་དག་འགྱུར། །
ཐེག་ཆེན་ཆོས་ལ་རིན་ཆེན་དང་། །
སྨན་དང་དབྱིག་དང་འདྲར་བལྟ་དང་། །
སྡུག་བསྔལ་ཞི་བར་ལྟ་བྱེད་ན། །
རིན་ཆེན་ཆོས་རྣམས་བསྒྲུབ་པར་འགྱུར། །
འདུས་བྱས་ཆོས་ཀུན་རང་བཞིན་གྱིས། །
འོངས་མེད་འགོག་མེད་མི་གནས་དང་། །
རྟེན་ཅིང་འབྲེལ་བར་འབྱུང་ཤེས་ན། །
ཉེས་པའི་ལས་ཀུན་བྱང་བར་འགྱུར། །



ལེགས་བཤད་བསྟན་བཅོས་ཕྱོགས་བསྒྲིགས།
དྲན་པ་ཉེར་བཞག་དབང་བོ་བསྡམས། །
དགེ་བའི་རྩ་བ་སྟོབས་བསྐྱེད་དང་། །
དབེན་པར་འདུ་འཛི་སྤོང་བྱེད་ན། །
ཉོན་མོངས་ཐམས་ཅད་ཞི་བར་འགྱུར། །
གཞན་ལས་མཐོ་སྙམ་མི་སེམས་དང༌། །
རྟག་ཏུ་བཀུར་བསྟི་གུས་སེམས་ལྡན། །
གཞན་ཕན་སྒྲུབ་ཅིང་བདག་མི་བསྟོད། །
རྙེད་དང་བཀུར་བསྟི་གྲགས་པ་ཀུན། །
འཚོལ་མེད་གཞན་ལ་ཆོས་སྟོན་ན། །
ཚོགས་མང་ཀུན་དང་མཐུན་པར་འགྱུར། །
དམ་ཆོས་སྲུང་ཞིང་སྟོན་པ་དང༌། །
རྟག་ཏུ་ཡ་རབས་ཆོས་ལ་སྤྱོད། །
ཀུན་ལ་རྣམ་པར་རྟོག་མེད་ན། །
ཆོས་ཀྱི་སྦྱིན་པའི་སྒོ་འབྱེད་འགྱུར། །
གཞན་གྱི་སྐྱོན་ལ་མི་རྟོག་དང་། །
ཞེ་སྡང་ཅན་ལ་བྱམས་པ་སྒོམ། །



མདོ་ནས་དངོས་སུ་གསུངས་པའི་བསླབ་བྱ་མདོར་བསྡུས།
ཆོས་ཀུན་རྟེན་འབྲེལ་དུ་སྟོན་དང་། །
བླ་མེད་བྱང་ཆུབ་རྟག་དྲན་ན། །
དགེ་བའི་རྩ་བ་ཟད་མི་འགྱུར། །
རྟག་ཏུ་ཆོས་ཀྱི་སྦྱིན་བྱེད་དང་། །
གཞན་གྱི་སྐྱོན་རྣམས་བརྗོད་མི་བྱེད། །
ཆོས་ཀྱིས་བསྡུས་ཏེ་སྟོན་མཁས་དང་། །
ཟབ་མོའི་ཆོས་རྣམས་ཤེས་གྱུར་ན། །
ཕ་རོལ་ཕྱིན་རྣམས་རྫོགས་པར་འགྱུར། །
ཞི་དུལ་མཉེན་དེས་སེམས་དང་ལྡན། །
དགེ་རྩ་མཐུ་ལྡན་བྱེད་པ་དང་། །
སེམས་ཅན་ཐམས་ཅད་ཡོངས་མི་གཏོང་། །
ཐབས་ཤེས་སྟོབས་ལྡན་སྒོམ་བྱེད་ན། །
བསམ་བཞིན་འདོད་པར་སྐྱེ་བར་འགྱུར། །
རྟག་ཏུ་སེམས་ཅན་དོན་མི་སྐྱོ། །
སངས་རྒྱས་ཚད་མེད་མཆོད་པ་དང་། །
བྱམས་སེམས་ཚད་མེད་སྒོམ་པར་བྱེད། །
5)



ལེགས་བཤད་བསྟན་བཅོས་ཕྱོགས་བསྒྲིགས།
སངས་རྒྱས་ཡེ་ཤེས་ལ་མོས་ན། །
བྱང་ཆུབ་ཕྱིར་མི་ལྡོག་པར་འགྱུར། །
སེམས་ཅན་དོན་ཕྱིར་སྨོན་ལམ་འདེབས། །
སྦྱིན་པའི་སྤྱོད་ལམ་ལ་དད་ལྡན། །
བརྩོན་འགྲུས་ཆེ་ལ་འདུན་པ་དང་། །
རྒྱལ་བའི་ཆོས་ལ་མོས་སྤྱོད་ན། །
སངས་རྒྱས་རང་བཞིན་མི་ཆད་བཤད། །
དྲི་མེད་བྱིན་གྱིས་ཞུས་པ་ལས། །
ཕྲག་དོག་མི་བྱ་ཕྲ་མ་སྤོང་། །
སྐྱེ་བོ་མང་པོ་དགེ་ལ་སྦྱོར། །
བྱམས་པ་རྒྱ་ཆེན་སྒོམ་བྱེད་ན། །
བདུད་རྣམས་འདུལ་བར་བྱེད་ནུས་འགྱུར། །
ཇི་སྐད་སྨྲས་བཞིན་བྱེད་པ་དང་། །
ཟབ་མོའི་ཆོས་ལ་མོས་བྱེད་ཅིང་། །
ཡིད་དམ་ཤིན་ཏུ་བརྟན་པོ་དང༌། །
གཞན་དག་བྱང་ཆུབ་འཛིན་འཇུག་ན། །



མདོ་ནས་དངོས་སུ་གསུངས་པའི་བསླབ་བྱ་མདོར་བསྡུས།
ཞིང་རྣམས་གཡོ་བར་བྱེད་ནུས་འགྱུར། །
མར་མེ་སྦྱིན་དང་དམ་ཆོས་འཛིན། །
བག་མེད་རྣམས་ལའང་ཆོས་སྟོན་དང་། །
མཆོད་རྟེན་རིན་ཆེན་དྲ་ཕུལ་ན། །
འོད་ཟེར་ལྡན་པའི་ལུས་འཐོབ་འགྱུར། །
སྣ་ཚོགས་རྒྱན་དང་བུ་མོ་སྦྱིན། །
རྟག་ཏུ་སངས་རྒྱས་བསྔགས་པ་བརྗོད། །
ཤེས་རབ་ཕ་རོལ་ཕྱིན་སྒོམ་ན། །
གཟུངས་ནི་རབ་ཏུ་འཐོབ་པར་འགྱུར། །
འཁོར་བ་ལ་ནི་ཡིད་འབྱུང་དང་། །
རང་ཉིད་གཅིག་པུར་གནས་ལ་དགའ། །
དགེ་ལ་བརྩོན་འགྲུས་རྩོམ་པ་དང་། །
བྱ་བ་མཐའ་རུ་ཕྱིན་བྱེད་ན། །
ཏིང་འཛིན་ཡང་དག་འགྲུབ་པར་འགྱུར། །
རང་ལུས་ཡང་བར་ཡིད་བྱེད་དང་། །
སེམས་ཀྱང་ཡང་བར་ཡིད་ལ་བྱེད། །
53



ལེགས་བཤད་བསྟན་བཅོས་ཕྱོགས་བསྒྲིགས་
ཆོས་རྣམས་ཀུན་ལ་མངོན་ཞེན་བྲལ། །
ཁམས་བཞི་མཁའ་དང་མཉམ་ཤེས་ན། །
རྫུ་འཕྲུལ་ལྡན་པ་འཐོབ་པར་འགྱུར། །
ཁོང་ཁྲོ་མེད་ཅིང་རྩོད་པ་མེད། །
བདེ་གཤེགས་རྟེན་ལ་བྱི་དོར་བྱེད། །
ཚུལ་ཁྲིམས་ལ་གནས་ལེགས་འོངས་སྨྲ། །
ཆོས་སྨྲར་ཁྲོ་བ་མེད་གྱུར་ན། །
མཛེས་པའི་གཟུགས་ནི་འཐོབ་པར་འགྱུར། །
བདྨར་བདེར་གཤེགས་གཟུགས་བྱས་མཆོད། །
གཞན་སྐྱོན་མི་འཛིན་དགའ་བར་བྱེད། །
དགེ་རྩ་སངས་རྒྱས་སར་བསྔོ་ན། །
སངས་རྒྱས་དྲུང་དུ་སྐྱེ་བར་འགྱུར། །
སློང་ལ་མི་བརྙས་སྦྱིན་བྱིན་དང་། །
སེར་སྣ་མེད་པར་དངོས་པོ་གཏོང་། །
རྒྱལ་མོས་ལྟ་ངན་ཀུན་སྤོང་ན། །
རྟག་ཏུ་ལོངས་སྤྱོད་འཐོབ་པར་འགྱུར། །
54



མདོ་ནས་དངོས་སུ་གསུངས་པའི་བསླབ་བྱ་མདོར་བསྡུས། །
ཆོས་ལ་སེར་སྣ་མེད་སྦྱིན་དང་། །
མི་མཐུན་མེད་ཅིང་འགྱོད་པ་སེལ། །
ཡང་དག་གདམས་ངག་ཇི་བཞིན་སྟོན། །
སྟོང་ཉིད་ཟབ་མོ་སྒོམ་བྱེད་ན། །
ཤེས་རབ་ཆེན་པོ་འཐོབ་པར་འགྱུར། །
ལུང་ནོད་ཁ་ཏོན་གདམས་ངག་འདོམས། །
གཞན་ལ་ཡིད་འོང་ངག་ཚིག་སྨྲ། །
ཐར་འདོད་གཞན་ལ་ཆོས་སྟོན་དང་། །
དགེ་བསྔོ་ཏིང་འཛིན་ལ་མཁས་ན། །
རྟག་ཏུ་ཚེ་རབས་དྲན་པར་འགྱུར། །
དམ་ཆོས་སྲོག་ཕྱིར་མི་སྤོང་ཞིང་། །
སྡིག་པའི་གྲོགས་ལ་མི་བསྟེན་དང་། །
ཆོས་སྨྲ་བ་ལ་སྐུར་མི་འདེབས། །
སངས་རྒྱས་རྗེས་སུ་དྲན་སྒོམ་ན། །
སངས་རྒྱས་རྣམས་དང་འཕྲད་པར་འགྱུར། །
མཆོད་རྟེན་ལ་ནི་རིན་ཆེན་གཏོར། }
55



ལེགས་བཤད་བསྟན་བཅོས་ཕྱོགས་བསྒྲིགས།
དྲི་ཞིམ་བདུད་རྩིས་མཆོད་རྟེན་འཁྲུ། །
སྤོས་དང་མེ་ཏོག་རྣམས་ཀྱིས་མཆོད། །
མཁན་སློབ་གུས་པས་བསྟེན་བྱེད་ན། །
སུམ་ཅུ་རྩ་གཉིས་མཚན་འཐོབ་འགྱུར། །
ཆོས་ལ་ཁྲི་སྟན་སྣ་ཚོགས་འབུལ། །
བསྟི་སྟངས་བྱེད་པས་མི་སྐྱོ་དང་། །
ཆོས་སྨྲ་བ་ལ་རྒོལ་མི་བྱེད། །
སེམས་ཅན་བྱང་ཆུབ་ལ་འཇུག་ན། །
དཔེ་བྱད་བརྒྱད་ཅུ་འཐོབ་པར་འགྱུར། །
བྱང་ཆུབ་སེམས་དཔའི་སྡེ་སྣོད་འཛིན། །
ཉིན་མཚན་ཕུང་པོ་གསུམ་པ་འདོན། །
སངས་རྒྱས་བྱང་ཆུབ་མཆོག་ལ་མོས། །
ལུས་སྲོག་མི་ལྟ་ཆོས་སྒྲུབ་ན། །
སྤོབས་པ་རྣམ་དག་འཐོབ་པར་འགྱུར། །
ཕྲག་དོག་མེད་ཅིང་སེར་སྣ་མེད། །
ཀུན་ལ་ཕན་པའི་སེམས་སྙོམ་དང་། །
ཤུ6



མདོ་ནས་དངོས་སུ་གསུངས་པའི་བསླབ་བྱ་མདོར་བསྡུས།
འཁོར་དང་ཆོས་མིན་མི་འདྲེ་ན། །
སངས་རྒྱས་ཞིང་དག་འཐོབ་པར་འགྱུར། །
གཞན་གྱི་འཁོར་ནི་འབྱེད་མི་བྱེད། །
མི་མཐུན་པ་དག་སྡུམ་བྱེད་ཅིང་། །
ལུང་ནོད་ཁ་ཏོན་བྱེད་འཇུག་དང་། །
ཕྲ་མའི་ཚིག་རྣམས་སྤོང་བྱེད་ན། །
དགེ་འདུན་ཕུན་ཚོགས་ལྡན་པར་འགྱུར། །
གཞན་མཆོད་བྱེད་ལ་ཕྲག་དོག་མེད། །
ཕ་རོལ་ཕྱིན་རྣམས་གུས་པས་འཚོལ། །
ཚུལ་འཆོས་མེད་ཅིང་བྱང་སེམས་ལ། །
སྟོན་པ་ལྟ་བུར་གུས་བྱེད་ན། །
གང་འདོད་ཞིང་དུ་སྐྱེ་འགྱུར་བཤད། །
ཀླུ་རྒྱལ་རྒྱ་མཚོས་ཞུས་པ་ལས། །
དཀོན་མཆོག་གསུམ་གྱི་བསྔགས་བརྗོད་ཅིང་། །
ཆོས་འདོད་གཡེང་བར་མི་བྱེད་དང་། །
གཞན་གྱི་འགྱོད་པ་སེལ་བྱེད་ན། །
༢



ལེགས་བཤད་བསྟན་བཅོས་ཕྱོགས་བསྒྲིགས།
མི་ཁོམ་གནས་ལས་གྲོལ་བར་འགྱུར། །
བྱང་ཆུབ་སེམས་ནི་མི་གཏོང་དང་། །
ཚུལ་ཁྲིམས་སྲུང་ཞིང་ཉམས་མི་བྱེད། །
སྨོན་ལམ་རྣམ་དག་འདེབས་པ་དང་། །
གཞན་ཕྱིར་སྙིང་རྗེ་ཆེར་བསྐྱེད་ན། ། །
ལྷ་མིའི་སྐྱེ་བ་འཐོབ་པར་འགྱུར། །
སངས་རྒྱས་རྗེས་དྲན་བསྙེན་བཀུར་མཆོད། །
བསྔགས་བརྗོད་སྐུ་བཞེངས་ལྟ་བར་འདོད། །
སངས་རྒྱས་ཞིང་དུ་སྐྱེ་བར་སྨོན། །
སངས་རྒྱས་ཡེ་ཤེས་ཚོས་མོས་ན། །
རྟོག་ཏུ་སངས་རྒྱས་མཐོང་བར་འགྱུར། །
དགེ་བའི་བཤེས་ལ་བསྙེན་བཀུར་ཞིང་། །
ཆོས་ལ་གཅེས་སྤྲས་ང་རྒྱལ་མེད། །
བཀའ་བློ་བདེ་ཞིང་མོས་བྱེད་ན། །
སྐྱེ་ཀུན་བཤེས་གཉེན་འཕྲད་པར་འགྱུར། །
རྒྱལ་བའི་ཡུམ་དང་སྡུད་པ་ལས། །
58



མདོ་ནས་དངོས་སུ་གསུངས་པའི་བསླབ་བྱ་མདོར་བསྡུས།
སྟོང་ཉིད་ཟབ་མོ་སྒོམ་པ་དང་། །
སེམས་ཅན་ཡོངས་སུ་མི་གཏོང་ཞིང་། །
ཇི་སྐད་སྨྲས་བཞིན་བྱེད་པ་དང་། །
སངས་རྒྱས་བྱིན་གྱིས་བརླབས་གྱུར་ན། །
བདུད་རྣམས་ཀུན་གྱིས་ཚུགས་མི་འགྱུར། །
སྦྱིན་པ་ཡིས་ནི་ལོངས་སྤྱོད་ལྡན། །
ཚུལ་ཁྲིམས་ཀྱིས་ནི་བདེ་འགྲོ་ཐོབ། །
བཟོད་པའི་སྟོབས་ཀྱིས་གཟུགས་མཛེས་དང༌། །
བརྩོན་འགྲུས་ཡོན་ཏན་གོང་དུ་འཕེལ། །
བསམ་གཏན་མངོན་ཤེས་ལ་སོགས་འགྲུབ། །
ཤེས་རབ་ཀྱིས་ནི་གྲོལ་བར་བཤད། །
གཞན་ཡང་མདོ་སྡེ་དུ་མ་ལས། །
ངེས་འབྱུང་སེམས་བསྐྱེད་ཡང་དག་ལྟ། །
ལམ་གྱི་གཙོ་བོ་རྣམ་གསུམ་དང་། །
སྐྱེས་བུ་ཆུང་འབྲིང་ཆེ་གསུམ་གྱི། །
ཐུན་མོང་ཐུན་མོང་མིན་པའི་ལམ། །
དུ9



ལེགས་བཤད་བསྟན་བཅོས་ཕྱོགས་བསྒྲིགས།
རྣམ་གསུམ་བཤད་ཅིང་དེ་ཡང་ནི། །
འཇིག་རྟེན་ཕྱི་མ་ཕན་ཆད་ཀྱི། །
མངོན་མཐོ་ཙམ་ཞིག་དོན་གཉེར་ལམ། །
སྐྱེས་བུ་ཆུང་ངུའི་ལམ་དངོས་དང་། ། །
ཐར་བ་ཙམ་ཞིག་དོན་གཉེར་ལམ། །
སྐྱེས་བུ་འབྲིང་གི་ལམ་དངོས་དང་། །
སངས་རྒྱས་དོན་དུ་གཉེར་བའི་ལམ། །
སྐྱེས་བུ་ཆེན་པོའི་ལམ་དངོས་དང་། །
ཐམས་ཅད་མཁྱེན་པ་དོན་གཉེར་བ། །
གཞིར་བྱས་མངོན་མཐོ་ངེས་ལེགས་དང་། །
སངས་རྒྱས་བྱང་ཆུབ་དོན་གཉེར་གསུམ། །
སྐྱེས་བུ་གསུམ་དང་ཐུན་མོང་པའི། །
ལམ་དུ་བཤད་དེ་ཁྱད་པར་དབྱེ། །
ཐོག་མར་འཁོར་པའི་སྡུག་བསྔལ་ལས། །
ཐར་འདོད་ངེས་འབྱུང་གལ་ཆེ་སྟེ། །
དེ་མེད་ལེགས་སྤྱོད་འཁོར་པ་དང༌། །
60



མདོ་ནས་དངོས་སུ་གསུངས་པའི་བསླབ་བྱ་མདོར་བསྡུས། །
དེས་ཟིན་ཐར་པའི་རྒྱུར་འགྱུར་བཤད། །
རྫོགས་བྱང་བསྡོས་པའི་དགེ་རྩ་ནི། །
ཆུང་ཡང་ཟད་པ་མེད་དོ་ཞེས། །
གསུངས་ཕྱིར་དགེ་བ་ཅི་བསགས་པ། །
བསམ་པ་ཐག་པས་རྫོགས་བྱང་བསྔོ། །
དེ་སོགས་མདོ་ལས་གསུངས་པའི་ཚུལ། །
མཐའ་ཡས་དཔག་མེད་མཆིས་ན་ཡང་། །
འདིར་ནི་རང་ཉིད་དད་པ་ཡིས། །
ཀུན་ནས་བསླངས་ཏེ་ཆ་ཙམ་བྲིས། །
ཅི་ཕྱིར་ཞེ་ན་མདོ་ལས་ནི། །
གངྒཱའི་བྱེ་སྙེད་སངས་རྒྱས་ཞིང་། །
རིན་ཆེན་བཀང་སྟེ་རྒྱལ་མཆོད་པས། །
གང་གིས་རྒྱལ་བའི་གསུང་ལྟར་དུ། །
དམ་ཆོས་ཚིགས་བཅད་གཅིག་བྱིན་ཡང་། །
བསོད་ནམས་ཆེ་བར་གསུངས་ཕྱིར་རོ། །
ཞེས་པ་འདི་ཡང་བཤད་སྒྲུབ་མིང་ཅན་གྱིས་དད་པས་སྦྱར་པའོ། །



ལེགས་བཤད་བསྟན་བཅོས་ཕྱོགས་བསྒྲིགས།
རང་གཞན་དམ་པའི་ཆོས་ལ་རྒྱུད་བསྐུལ་བའི་ཕྱིར་
མི་རྟག་པའི་སྣང་ཚུལ་མགུར་དབྱངས་
སུ་མཛད་པ་བཞུགས་སོ།།
རྒྱལ་དབང་བསྐལ་བཟང་རྒྱ་མཚོས་མཛད།
ནེའུ་གསིང་སྤང་ལ་སྐྱེས་པའི། །
སྤང་རྒྱན་མེ་ཏོག་བཀྲ་ཡང་། །
དགུན་གྱི་ཁ་རླུང་འཚུབ་དུས། །
རྡུལ་ཕྲན་ཙམ་དུ་འཐོར་བས། །
ད་ལྟ་མདངས་བཀྲག་མཚར་དུས། །
དཀོན་མཆོག་དྲུང་དུ་ཕུལ་དང་། །
སྔོན་བསགས་སྦྱིན་པའི་འབྲས་བུ། །
འདོད་དགུའི་ལོངས་སྤྱོད་འབྱོར་ཡང་། །
ནམ་ཞིག་གང་ཟག་གཞན་གྱིས། །



རང་གཞན་དམ་པའི་ཆོས་ལ་རྒྱུད་བསྐུལ་བའི་ཕྱིར་མི་རྟག་པའི་སྣང་ཚུལ་མགུར་དབྱངས་སུ་མཛད་པ།
བདག་བཟུང་རྫས་སུ་འགྱུར་བས། །
ད་ལྟ་རང་དབང་ཡོད་དུས། །
སྦྱིན་པའི་ཞིང་ལ་ཕུལ་ཅིག །
རྩལ་གསུམ་དར་ལ་རྫོགས་པའི། །
གཡུ་འབྲུག་སྐད་གསེང་མཐོ་ཡང་། །
དབྱར་གསུམ་ནམ་ཟླའི་ཐ་མར། །
སྒྲ་སྐད་ཉམས་པར་འགྱུར་བས། །
ད་ལྟ་མཁའ་ལ་འཕྱོ་དུས། །
དབྱར་རྔ་དལ་བུར་སྒྲོགས་དང་། །
མཐུན་འཇུག་འཇིག་རྟེན་ལས་ལ། །
གསུང་སྙན་འགྱུར་ཁུགས་འཁྲོལ་ཡང་། །
ནམ་ཞིག་མགྲིན་པའི་ལམ་ལ། །
དབུགས་ཀྱང་ཆད་པར་འགྱུར་བས། །
ད་ལྟ་སྨྲ་ལྕེ་བདེ་དུས། །
གྲག་སྟོང་ཟློ་བར་འབུངས་ཤིག །
མཁའ་ལ་རྒྱུན་དུ་ཆགས་པའི། །



ལེགས་བཤད་བསྟན་བཅོས་ཕྱོགས་བསྒྲིགས།
སྤྲིན་དཀར་ལང་ཚོ་གསར་ཡང་། །
དྲག་པའི་རླུང་དང་ཕྲད་ནས། །
ཕྱོགས་བཅུར་འཐོར་བར་ངེས་སོ། །
ད་ལྟ་ལང་ལོང་འཁྲིགས་དུས། །
སྦྲང་ཆར་བཅུད་དུ་ཕོབས་དང་། །
ཁུ་ཁྲག་གཞན་གྱི་རྫས་བཞིན། །
བདག་བཟུང་ལུས་འདི་མཆོར་ཡང་། །
ནམ་ཞིག་མི་གཙང་རྫས་བཞིན། །
འབྲེལ་མེད་འདོར་བར་འགྱུར་བས། །
ད་ལྟ་རྩལ་སྟོབས་ལྡན་དུས། །
དགེ་བའི་བྲན་དུ་ཁོལ་ཅིག །
དྭངས་བསིལ་ཡིད་ལ་འཐད་པའི། །
ཉལ་འགྲོ་ལྷུང་ལྷུང་འབབ་ཀྱང་། །
མི་རིང་ཐིགས་པ་ཙམ་ཡང་། །
ལུས་མེད་སྐེམ་པར་འགྱུར་གྱི། །
ད་ལྟ་རྒྱུན་བཟང་འབབ་དུས། །



རང་གཞན་དམ་པའི་ཆོས་ལ་རྒྱུད་བསྐུལ་བའི་ཕྱིར་མི་རྟག་པའི་སྣང་ཚུལ་མགུར་དབྱངས་སུ་མཛད་པ།
རྩི་ཐོག་གསོས་སུ་དྲོངས་དང་། །
རང་བདེ་གཞན་ལ་གནོད་པའི། །
ཐབས་ཚུལ་སྣ་དགུ་འགྱུ་ཡང་། །
ནམ་ཞིག་མིང་དོན་ཙམ་ཡང་། །
འཆར་མེད་རྨོངས་པར་འགྱུར་གྱི། །
ད་ལྟ་བློ་རིག་གསལ་དུས། །
ཟབ་རྒྱས་གདམས་ངག་སྒོམས་ཤིག །
ཚོང་འདུས་ས་ཡི་ལྟེ་བར། །
ལྷོ་བྱང་ཚོང་ཕྲུག་འཛོམ་ཡང་། །
ཞག་གསུམ་ནང་བར་དུས་སུ། །
སོ་སོར་གྱེས་པར་འགྱུར་བས། །
ད་ལྟ་ཡུད་ཙམ་ཚོགས་དུས། །
འཁོན་དང་མཐུན་འགྲོགས་སྤོངས་དང༌། །
ཚེ་སྔོན་ལས་ཀྱིས་བཀུག་པའི། །
དགྲ་གཉེན་བྱམས་སྡང་ཆེ་ཡང་། །
མི་རིང་རིགས་དྲུག་གནས་སུ། །



ལེགས་བཤད་བསྟན་བཅོས་ཕྱོགས་བསྒྲིགས།
སོ་སོར་འགྲོ་བར་འགྱུར་བས། །
ད་ལྟ་རིས་སུ་བཅད་ནས། །
དགོས་མེད་ཆགས་སྡང་སྤོངས་ཤིག །
སྟོན་དུས་མཁའ་ལ་ཤར་བའི། །
ཉ་རྒྱས་ནམ་འཕང་མཐོ་ཡང་། །
འཛམ་གླིང་ས་འདིར་གནས་པའི། །
སྐྱེ་བོ་ཚ་གདུང་ཅན་ལ། །
ལུས་སེམས་དགའ་བདེ་སྐྱེད་པའི། །
ཤུགས་འབྱུང་འོད་དཀར་འགྱེད་དོ། །
གཞན་ལ་ཕན་བདེ་འདོད་པ། །
རང་སེམས་ཁོང་ན་གནས་ཀྱང་། །
ཕྱོགས་དུས་སྐྱེ་བོ་ཀུན་གྱི། །
དོན་གཉིས་དཔལ་དུ་འགྱུར་བས། །
ལུས་ངག་ཚུལ་འཆོས་སྤངས་ཏེ། །
ལྷག་བསམ་བཟང་པོ་སྐྱེད་ཅིག །
གླུ་དབང་གཙུག་གི་ནོར་བུ། །
66



རང་གཞན་དམ་པའི་ཆོས་ལ་རྒྱུད་བསྐུལ་བའི་ཕྱིར་མི་རྟག་པའི་སྣང་ཚུལ་མགུར་དབྱངས་སུ་མཛད་པ།
ཕྱོགས་ལྟུང་རྟོག་པ་མེད་ཀྱང་། །
མཆོད་དང་བཀུར་སྟི་ཆེན་པོས། །
རྩེ་གཅིག་གསོལ་བ་ཐོབས་ལ། །
གང་བསམ་རེ་བའི་འབྲས་བུ། །
ལག་རྩེར་སྩོལ་བར་ངེས་སོ། །
བླ་མ་སྐུ་གསུམ་དབང་ཕྱུག །
འགྲོ་ལ་ཉེ་རིང་སྤངས་ཀྱང་། །
མོས་གུས་ལྟེམ་རྐྱང་མེད་པས། །
རྩེ་གཅིག་དྲན་པ་དེ་ལ། །
འདི་དང་ཕྱི་མ་ཀུན་གྱི། །
ལེགས་ཚོགས་འགྲུབ་པར་ངེས་སོ། །
དབང་པོ་བསླད་པའི་མཐུ་ཡིས། །
མཁའ་ལ་སྣང་བཀྲག་མཚར་ཡང་། །
གསོ་དཔྱད་མིག་སྨན་རྣོན་པོས། །
སྦྱངས་པའི་དེ་མ་ཐག་ཏུ། །
རབ་རིབ་སྣང་བ་ལོག་པའི། །
67



ལེགས་བཤད་བསྟན་བཅོས་ཕྱོགས་བསྒྲིགས།
སྟོང་གསལ་རྗེན་པར་འཆར་རོ། །
དངོས་འཛིན་གདོན་གྱིས་དཀྲུགས་པས། །
ཀུན་རྫོབ་ཅི་ཡང་འཆར་མོད། །
འཁྲུལ་བའི་རང་མཚང་གཅོད་པའི། །
རིགས་ཤེས་ལྟ་བའི་ངོ་ན། །
བློ་བྲིད་སྣང་བ་ལོག་པའི། །
གནས་ལུགས་ལྟད་མོ་ལྟོས་ཤིག །
སྟོང་གསལ་མཁའ་ཡི་ངོས་ན། །
ཚུགས་ཐུབ་བདེན་པར་མེད་ཀྱང་། །
རྒྱུ་རྐྱེན་རྟེན་འབྲེལ་མང་པོ། །
ཚོགས་པའི་འཇའ་ཚོན་རི་མོ། །
གཏད་མེད་ཅི་ཡང་འཆར་བའི། །
ངོ་མཚར་འདི་ལ་ལྟོས་དང༌། །
དཔྱད་ན་འདི་ཞེས་བྱ་བའི། །
ངོས་བཟུང་ཅི་ཡང་མེད་ཀྱང་། །
རྒྱུ་རྐྱེན་ཆ་ཤས་མང་པོར། །
68



རང་གཞན་དམ་པའི་ཆོས་ལ་རྒྱུད་བསྐུལ་བའི་ཕྱིར་མི་རྟག་པའི་སྣང་ཚུལ་མགུར་དབྱངས་སུ་མཛད་པ།
བཏགས་ཡོད་མིང་ཙམ་འདི་ལ། །
བྱ་བྱེད་ཐམས་ཅད་འཐད་པའི། །
སྒྱུ་མ་འདི་ལ་གཟིགས་དང་། །
བདེན་དངོས་བསླུ་བ་མེད་པའི། །
དམིགས་གཏད་གང་ཡང་མེད་ཀྱང་། ༈
ཁོག་ཡངས་བྲག་གི་ཕུག་པར། །
སྒྲ་བརྙན་བྲག་ཅའི་དབྱངས་ཀྱིས། །
རང་འཛིན་ཤེས་པ་བསྐྱེད་པའི། །
ནུས་པ་ཐོགས་མེད་བཞིན་དུ། །
སླུ་མེད་དོན་ལ་གྲུབ་པའི། །
སྙིང་པོ་ཆ་ཙམ་མེད་ཀྱང་། །
དོན་ལྡན་ཚིག་གི་ཕྲེང་བ། །
འདི་ལྟར་སྤེལ་བའི་གཏམ་གྱིས། །
ཀུན་རྫོབ་འགྲོ་བ་མང་པོར། །
ཕན་པ་རྒྱ་ཆེན་གྱུར་ཅིག །



ལེགས་བཤད་བསྟན་བཅོས་ཕྱོགས་བསྒྲིགས།
བསླབ་བྱ་གཞན་ཕན་བདུད་རྩིའི་
སྙིང་པོ་བཞུགས་སོ། །
ལྕང་སྐྱ་རོལ་བའི་རྡོ་རྗེས་མཛད།
ན་མོ་གུ་རུ་མཉྫ་གྷོ་ཥཱ་ཡ།
དགེ་ལེགས་དཔལ་དུ་སྡུག་པའི་རིན་ཆེན་སེམས་ཀྱི་ནོར་བུས་
ཅི་ཡང་གཏམས། །
མ་སྨད་ཡིད་འོང་སྤྱོད་པའི་རླབས་ཕྲེང་འཛུམ་པའི་ཚོགས་་་་
གཉིས་ཆུ་གཏེར་ལས། །
ཉེར་འོངས་ཀུན་རྟོག་སྤྲིན་བྲལ་ཀུན་བཟང་ལྷུན་གྲུབ་འཕྲིན་
ལས་སྣང་འབུམ་འགྱེད། །
འགྲོ་བའི་ལམ་བཟང་མཚོན་པའི་མིག་གཅིག་ཐུབ་དབང་སྨྲ་་
བའི་ཉི་མར་འདུད། །
རྨོངས་པའི་དུག་ཆུས་མྱོས་པའི་ཡིད་ཀྱི་གླང་སྨྱོན་ཁྱུ། །
མི་བཟད་གོལ་བའི་ལམ་དུ་ཡང་ཡང་འཕྱན་པ་ལས། །



བསླབ་བྱ་གཞན་ཕན་བདུད་རྩིའི་སྙིང་པོ། །
ཆོས་བཞིན་སྤྱོད་པའི་དམ་པའི་ལམ་དུ་འདྲེན་བྱེད་པའི། །
ཐབས་ཀྱི་མཆོག་གྱུར་ཀྱོ་བ་རྣོན་པོ་འདིར་བཤད་བྱ། ། །
ཐོག་མེད་སྲིད་པར་ལན་བརྒྱར་འཕྱན་པ་ལས། །
སྟེས་ཀྱིས་ཐོབ་པའི་དལ་འབྱོར་ཡིད་བཞིན་ནོར། །
ཆོས་བཞིན་བསྒྲུབས་པས་དོན་ལྡན་བྱེད་པ་ལ། །
སྙིང་ནས་དགའ་རྣམས་དམ་པས་རངས་པའི་གནས། །
ལྟོ་བ་འགེངས་དང་གནས་མལ་བདེ་བ་ཙམ། །
སྙིང་པོར་རློམ་ནས་ངལ་བརྒྱས་བསྒྲུབ་པ་དག །
རྟེན་བཟང་ཐོབ་ཀྱང་བླང་དོར་ལ་རྨོངས་པའི། །
ཕྱུགས་ཀྱི་ངང་ཚུལ་ཉིད་ལ་གཞོལ་བར་ཟད། །
དེ་ཕྱིར་བདག་ཉིད་ལེགས་སུ་འདོད་པ་རྣམས། །
ངེས་པ་ཁོ་ནར་གཏན་དུ་བདེ་བའི་ཐབས། །
རྒྱལ་བས་གསུངས་པའི་ཆོས་ཚུལ་ཟབ་མོ་ལ། །
འཇུག་པའི་གཏན་གྱི་འདུན་མ་མ་ནོར་གཅེས། །
འདི་ན་འཕྲལ་གྱི་འཚོ་བའི་ཐབས་ཙམ་ཡང་། །
གང་ལ་རེ་བའི་ཡུལ་ལ་བརྟག་དགོས་ན། །



ལེགས་བཤད་བསྟན་བཅོས་ཕྱོགས་བསྒྲིགས།
གཏན་བདེའི་ལམ་དུ་འཁྲིད་པའི་སྐྱབས་འཆའ་བའི། །
བཤེས་གཉེན་བཟང་པོ་བརྟགས་པ་ཅིས་ཀྱང་འཚལ། །
གང་ལ་བཤེས་སུ་བཟུང་བ་དེ་ཉིད་ལ། །
ལུས་དང་ལོངས་སྤྱོད་སྒྲུབ་པའི་མཆོད་པ་ཡིས། །
མཉེས་པ་ཁོ་ན་བྱེད་ལ་འབད་པ་ནི། །
བདེ་ལེགས་རྩ་བར་མདོ་རྒྱུད་ཀུན་ལས་བསྔགས། །
བླང་དང་འདོར་བ་ཚུལ་བཞིན་བསྒྲུབ་པ་ལ། །
ཇི་ལྟར་བསྒྲུབ་ཚུལ་ཇི་བཞིན་ཤེས་དགོས་ཤིང་། །
དེ་ལ་དེ་སྟོན་རྣམ་གཞག་ཐོས་དགོས་པས། །
རྒྱ་ཆེན་གཞུང་ལ་ཐོས་པ་འཚོལ་བ་གཅེས། །
རིགས་དང་མི་རིགས་རྣམ་པར་འབྱེད་པ་ལ། །
ཡང་དག་རིགས་ཚུལ་ཇི་བཞིན་ཤེས་དགོས་པས། །
འཛམ་གླིང་རྒྱན་གྱི་རིགས་ལམ་སྟོན་པའི་གཞུང་། །
ཀུན་ལ་ཕྱོགས་རེར་མ་སོང་སྦྱངས་པ་གཅེས། །
རིགས་ཚུལ་ཕྱོགས་རེ་ཙམ་གྱིས་ཚིམ་པ་དང་། །
གཡོ་ཐབས་ཟོལ་སྦྱོར་ཕ་རོལ་འབེབས་པ་ཡི། །



བསླབ་བྱ་གཞན་ཕན་བདུད་རྩིའི་སྙིང་པོ།
སྦྱོར་བ་ཁོ་ན་སློབ་དང་མཉན་པ་ནི། །
ཕུང་བྱེད་འཆད་དང་མཉན་པའི་གཟུགས་བརྙན་ཡིན། །
གང་ལ་སློབ་པའི་གཞུང་ལུགས་དེ་ཉིད་ཀྱི ། །
མངོན་པར་མཐོ་དང་ངེས་པར་ལེགས་པའི་ལམ། །
བསྐྱེད་དང་གོམས་དང་གྲུབ་པའི་འབྲས་བུའི་ཚུལ། །
སྟོན་ཚུལ་ཚིག་སྤྱི་ཙམ་དུ་མ་ལུས་པར། །
དོན་གྱི་གནད་འགག་སོ་སོར་ཕྱེད་པ་ཡིས། །
བསམ་དང་བསྒོམ་པས་ལག་ཏུ་ལེན་པ་ན། །
ནམ་ཡང་གོལ་སར་འཆོར་དུ་མེད་པ་ཡི། །
ཐབས་ཚུལ་སྟོན་དང་མཉན་པ་དམ་པའི་ཚུལ། །
སྔ་ཕྱི་ལེགས་པར་འབྲེལ་བའི་མཚམས་སྦྱོར་དང་། །
གཞུང་གི་གོ་བ་བསྐྱེད་པའི་བསྡུས་པའི་དོན། །
ལོག་བཤད་གོལ་ས་སྤངས་པའི་བརྒལ་ལན་དང་། །
དོན་འབྲས་ཇི་ལྟར་བསྒྲུབ་པ་དགོས་པའི་དོན། །
ཡན་ལག་རྒྱས་པར་བཤད་པ་ཚིག་གི་དོན། །
འདི་ལྔ་གཞུང་ལུགས་འཆད་པའི་ཐབས་མཆོག་སྟེ། །
73



ལེགས་བཤད་བསྟན་བཅོས་ཕྱོགས་བསྒྲིགས་
རྒྱ་གར་ཁ་སྤུ་ཅན་གྱི་ལུགས་སྲོལ་ཡིན། །
ངེས་པར་གཞུང་དོན་ཤེས་ལ་མེད་མི་རུང་། །
གནད་དོན་བོར་བའི་སླ་བར་རྒྱས་བཤད་བྱེད། །
གཞུང་ཚིག་ཁོལ་བྱུང་ཙམ་ལ་ཡང་ཡང་བཟློས། །
ཚིག་གི་ན་ཡམས་ཙམ་གྱི་འབྲེལ་བ་དང་། །
འཆད་དང་རྩོད་པའི་ཚུལ་ལ་བདག་མ་རངས། །
དེ་ཕྱིར་གཞུང་ཚིག་ནུས་པ་འདོན་ལུགས་དང༌། །
དེ་ཡིས་ལམ་ལ་ངེས་པ་བསྐྱེད་པའི་ཚུལ། །
གསལ་ལ་འདྲིལ་བའི་གོ་བ་སྟེར་ལུགས་ལ། །
སྙིང་པོར་བཟུང་བའི་ཐོས་པ་གནད་དུ་འགྲོ། །
སྔོན་དུས་ཆོས་བཞིན་སྤྱོད་པའི་དམ་པ་ཡིས། །
ལུས་སྲོག་ཐེད་ལ་བོར་བའི་དཀའ་སྤྱད་ཀྱིས། །
བཙལ་བའི་མདོ་སྔགས་གཞུང་དང་གདམས་པའི་ཚོཊ། །
ཕལ་ཆེར་ནུབ་ཅིང་འགའ་ཞིག་ནུབ་ལ་ཉེ། །
འདི་ལྟའི་ངང་ཚུལ་མངོན་དུ་གྱུར་ན་ཡང་། །
རྒྱུན་ཇ་རེ་ཙམ་ཆད་པའི་རྩིས་མེད་པར། །



བསླབ་བྱ་གཞན་ཕན་བདུད་རྩིའི་སྙིང་པོ།
ཆོས་ཀྱིས་ལྟོ་རྒྱབ་འབྱིད་པ་ལྷུར་ལེན་པ། །
ཐུབ་བསྟན་འཛིན་པ་མཁས་པའི་བཞད་གད་ཡིན། །
དེའི་ཕྱིར་ཐོས་པ་འཚོལ་བའི་ཀུན་སློང་དང༌། །
ཐོས་པའི་བསམ་སྦྱོར་ཇི་ལྟར་བསྟེན་པའི་ཚུལ། །
མ་ནོར་ཚུལ་བཞིན་ཉམས་སུ་ལེགས་བསྟར་ན། །
ཐོས་པའི་ཕན་ཡོན་མཐའ་དག་འབྱུང་བར་ངེས། །
གང་ཞིག་ཐུབ་པའི་གསུང་རབ་དགོངས་འགྲེལ་ལས། །
ཚིག་གཅིག་ཙམ་ཡང་ལྷག་མར་མ་ལུས་པར། །
ཀུན་ཀྱང་དང་པོའི་ལས་ཅན་གང་ཟག་གཅིག །
རྣམ་པ་ཐམས་ཅད་མཁྱེན་པར་འཁྲིད་བྱེད་པའི། །
ལམ་གྱི་གཙོ་བོ་ཡན་ལག་ཅི་རིགས་པར། །
དངོས་སམ་བརྒྱུད་པའི་སྒོ་ནས་འདུ་བ་ལ། །
བློ་ཁ་ནང་དུ་ཕྱོགས་ཏེ་རིགས་པ་ཡིས། །
ཡང་ཡང་བསམས་ཏེ་ངེས་ཤེས་རྙེད་པ་གནད། །
རིན་ཆེན་གླིང་དུ་ཆོས་པའི་སྐྱེས་བུའི་ཚོགས། །
ངལ་བ་སེལ་ཕྱིར་དེད་དཔོན་མཁས་པ་ཡིས། །
༢5



ལེགས་བཤད་བསྟན་བཅོས་ཕྱོགས་བསྒྲིགས།
ལམ་དུ་གྲོང་ཁྱེར་ཡིད་འོང་སྤྲུལ་བ་ལྟར། །
ཆུང་འབྲིང་ཐེག་པ་གསུངས་པར་རྒྱལ་བས་བཤད། །
གཞན་དོན་བྱེད་ལ་དཔའ་བའི་སེམས་དཔའ་ཡིས། །
རིགས་ཅན་གསུམ་གྱི་སྨན་པ་སྒྲུབ་པའི་ཕྱིར། །
མཁྱེན་པ་གསུམ་གྱི་རྣམ་པ་མཐའ་དག་ལ། །
ཐོས་བསམ་སྒོམ་པས་ངེས་པར་སློབ་དགོས་ལ། །
རྒྱལ་ཡུམ་ཤེས་རབ་ཕ་རོལ་ཕྱིན་པ་ཡི། །
དགོངས་དོན་སྙིང་པོར་མི་ཕམ་མགོན་པོས་བཤད། །
དེའི་ཕྱིར་ཐེག་པ་གསུམ་གྱི་གསུང་རབ་ཀུན། །
སྐྱེས་བུ་གསུམ་གྱི་ལམ་གྱི་རིམ་པར་འདུ། །
དེ་ཡང་མདོ་དང་དེ་ཡི་དགོངས་འགྲེལ་རྣམས། །
ཐད་ཀ་ཐད་ཀའི་ལམ་གྱི་ཉམས་ལེན་དུ། །
བླངས་ནས་རང་གི་རྒྱུད་ལ་སྦྱོར་ཤེས་ན། །
མཁས་པ་མགུ་བའི་ཉམས་སུ་ལེན་ཚུལ་ཡིན། །
གཞན་དུ་འཛམ་གླིང་རྒྱན་གྱི་གཞུང་ལུགས་ལ། །
མི་ཚེ་ཧྲིལ་གྱིས་ཐོས་པ་བསགས་གྱུར་ཀྱང་། །
75



བསླབ་བྱ་གཞན་ཕན་བདུད་རྩིའི་སྙིང་པོ།
ཉམས་སུ་ལེན་ཚེ་གྲོག་པོ་ཕུགས་རྡུག་ཏུ༑ །
ཕྱིན་ལྟར་མ་སྦྱངས་གནས་སུ་ཕྱིར་ལྡོག་པའི། །
ངང་ཚུལ་དེ་ཡིས་བློ་གྲོས་ལྡན་པ་རྣམས། །
རངས་པ་འཐོབ་པའི་གནས་སྐབས་ག་ལ་མཆིས། །
དེ་ཡང་ཐོག་མཐའ་བར་གྱི་ཀུན་སློང་རྣམས། །
ཕྱིར་ལྟ་ཁོ་ནར་སོང་བས་ལན་པ་ལགས། །
སྔོན་བྱོན་ཚད་ལྡན་མཁས་གྲུབ་ཕལ་མོ་ཆེས། །
གསུང་རབ་ལྟ་ཞོག་བྱ་སྒྲུང་ཚུན་ཆད་ཀྱང་། །
ཉམས་ལེན་གྲོགས་སུ་ཤར་བའི་རྣམ་ཐར་གྱིས། །
གོ་འཕང་མཐོན་པོ་བརྙེས་ལ་གཞིགས་པར་མཛོད། །
དེ་ལྟར་ཐོས་བསམ་གནད་དུ་ལེགས་སོང་ན། །
དེ་ཉིད་བསྒོམ་དང་ཉམས་ལེན་གཙོ་བོ་ཡིན། །
ཐོས་བསམ་སྒོམ་གསུམ་ཅིག་ཅར་འབྱུང་བས་ན། །
ཚེགས་མེད་ལམ་གྱི་རྟོགས་པ་རྙེད་པར་འགྱུར། །
རྒྱ་བོད་མཁས་པའི་སྐྱེས་བུ་ཕལ་མོ་ཆེས། །
མཚམས་དང་འདག་སྦྱར་གཅིག་དྲིལ་མ་མཛད་ཀྱང་། །
77



ལེགས་བཤད་བསྟན་བཅོས་ཕྱོགས་བསྒྲིགས།
འཆད་རྩོད་རྩོམ་པའི་མཛད་པ་མཛད་བཞིན་པར། །
ས་ལམ་རྟོགས་པ་ཕུལ་བྱུང་བརྙེས་ལ་ལྟོས། །
ཐར་དང་ཐམས་ཅད་མཁྱེན་པའི་ལམ་གྱི་ཚུལ། །
དྲི་མེད་རིགས་པས་ལེགས་པར་ངེས་པ་རྣམས། །
ཇི་ལྟར་རིགས་པར་དཔྱད་དང་འཇོག་པ་ཡིས། །
ཡང་ཡང་གོམས་པར་བྱེད་ལ་སྒོམ་ཞེས་ཟེར། །
བསྟན་པའི་གནད་ལ་ངེས་པ་མ་རྙེད་པར། །
རི་སུལ་སྟོང་བར་དཀའ་ཐུབ་སྤྱོད་པ་ཡིས། །
མི་ཚེ་བསྐྱལ་ཀྱང་འཁོར་པའི་རྩ་བ་ལ། །
གནོད་པ་རྡུལ་ཙམ་འབྱུང་བའི་སྐབས་མ་མཆིས། །
ངེས་འབྱུང་ལྟ་དང་བྱང་ཆུབ་སེམས་བྲལ་ན། །
བསྐལ་པའི་རླུང་གིས་ཀྱང་ནི་བསྐྱོད་དཀའ་བའི། །
ཏིང་འཛིན་བརྟན་པོ་ཇི་ཙམ་ཡོད་གྱུར་ཀྱང་། །
ལྷག་སྤྱོད་ཏིང་འཛིན་ལས་ནི་འཕགས་མི་ནུས། །
བསྟན་པའི་རྩ་བ་སོ་སོར་ཐར་བ་ཡི། །
ཁས་བླངས་ཚུལ་ཁྲིམས་དག་པ་གཞིར་བཟུང་ནས། །
78



བསླབ་བྱ་གཞན་ཕན་བདུད་རྩིའི་སྙིང་པོ༔
ཏིང་འཛིན་ཤེས་རབ་ཉམས་སུ་བླང་གྱུར་ན། །
ལྷག་པའི་བསླབ་པ་གསུམ་གྱི་མིང་འཐོབ་ལགས། །
དེ་དག་གཞུང་ལུགས་ཆེན་པོ་མཐའ་དག་ལ། །
རིས་སུ་མ་ཆད་ཉམས་ལེན་བྱེད་ནུས་པའི། །
མཁས་པའི་སྐྱེ་བོ་བློ་གྲོས་ལྡན་རྣམས་ཀྱིས། །
ཐོས་བསམ་སྒོམ་པ་བྱེད་ཚུལ་མདོ་ཙམ་སྟེ། །
ད་དུང་ཞིབ་ཏུ་རྒྱས་པར་ཤེས་འདོད་ན། །
བློ་བཟང་རྒྱལ་བ་གཉིས་པ་ཡབ་སྲས་ཀྱི། །
དྲི་མེད་གསུང་རབ་སྤྱི་དང་ཁྱད་པར་དུ། །
ལམ་གྱི་རིམ་པའི་གདམས་ངག་རྣམས་ལ་ལྟོས། །
དེ་ལྟར་ཉམས་ལེན་གནད་དུ་འགྲོ་བ་ལ། །
སྐྱེས་ཐོབ་ཤེས་རབ་ཆེ་བའི་རློམ་སེམས་དང༌། །
དཀའ་སྤྱད་ཁུར་དུ་བཟོད་པའི་སྡུག་བསྲན་དང་། །
ཐོས་བསམ་ངལ་བ་མང་བའི་སྡུག་ཡུས་ཙམ། །
ཁོ་ནས་ས་ཆོད་ཅི་ཡང་མི་འབྱུང་བས། །
མ་ནོར་ལམ་སྟོན་བཤེས་ལ་བསྟེན་པ་དང་། །
79



ལེགས་བཤད་བསྟན་བཅོས་ཕྱོགས་བསྒྲིགས།
ཆོས་མཐུན་གྲོགས་བསྟེན་གཞུང་མང་བལྟ་རྟོག་བྱེད། །
ཕྱག་སྐོར་མཎྜལ་གཟུངས་སྔགས་བཟླས་བརྗོད་སོགས། །
ལམ་གྱི་མཐུན་རྐྱེན་བསོད་ནམས་ཚོགས་གསོག་དང་། །
འགལ་རྐྱེན་སྒྲིབ་པ་སྦྱོང་བའི་སྒོ་དུ་མར། ། །
སྙིང་ནས་འབད་པས་བརྩོན་པ་ཤིན་ཏུ་གཅེས། །
ཁྱད་པར་ལྷ་དང་བླ་མ་དབྱེར་མེད་ལ། །
མོས་གུས་ཤུགས་དྲག་བློ་སེམས་གཅིག་དྲིལ་གྱིས། །
ཚིག་ཙམ་མིན་པར་གསོལ་བ་ལེགས་བཏབ་ན། །
ཅི་བྱས་ལམ་དུ་འགྲོ་བ་གདོན་མི་ཟ། །
གལ་ཏེ་རང་གི་བློ་ནུས་སྟོབས་ཆུང་ཞིང་། །
སྙིགས་དུས་ཚེ་ནི་ཕལ་ཆེར་ཡུན་ཐུང་བས། །
རྣམ་མང་གཞུང་ལ་ཐོས་དང་བསམ་པ་ཡིས། །
བདར་ཤ་གཅོད་པའི་སྤྲོས་པས་འཇིགས་གྱུར་ན། །
ཚང་ལ་མ་ནོར་གདམས་པའི་སྙིང་པོ་མཆོག །
ཐུན་མོང་ཐུན་མོང་མིན་པའི་ལམ་རིམ་རྣམས། །
གསལ་ལ་འདྲིལ་བར་ཉམས་སུ་ལེན་པའི་ཚུལ། །
80



བསླབ་བྱ་གཞན་ཕན་བདུད་རྩིའི་སྙིང་པོ་
བློ་བཟང་རྒྱལ་བའི་སྙན་བརྒྱུད་ཟབ་མོ་རྣམས། །
ཚུལ་བཞིན་སྟོན་པའི་མཚན་ལྡན་བཤེས་གཉེན་ལས། །
མ་ནོར་ལེགས་མནོས་དབེན་པའི་རི་སུལ་དུ། །
ཆོས་བརྒྱད་སྤྲོས་པ་བཙན་ཐབས་བཅད་ནས་སུ། །
སྒྲུབ་པ་ལྷུར་ལེན་བྱེད་པ་སྙིང་གཏམ་ཡིན། །
བགྲང་ཡས་བསྐལ་པར་གང་གི་མཚན་ཙམ་ཡང་། །
ཐོས་པར་དཀའ་བའི་རྡོ་རྗེའི་ཐེག་པ་ལ། །
ཐོས་བསམ་སྒོམ་པའི་སྦྱོར་བ་ཅི་ནུས་ཀྱིས། །
བག་ཆགས་འཐུག་པོ་འཇོག་པ་གནད་དུ་ཆེ། །
དེ་ལྟར་རྒྱལ་བའི་བསྟན་པ་རིན་ཆེན་ལ། །
ཚུལ་བཞིན་སློབ་པའི་རིམ་པ་འདི་བཤད་པས། །
བདག་གཞན་མ་ལུས་སྐྱེ་བ་ཐམས་ཅད་དུ། །
རྣམ་དག་ལམ་དང་འབྲལ་བ་མེད་གྱུར་ཅིག །
ཅེས་རྒྱལ་བའི་བསྟན་པ་ཇི་ལྟར་སློབ་པའི་རིམ་པ་མདོ་ཙམ་བརྗོད་པ་་་་
གཞན་ཕན་བདུད་རྩིའི་སྙིང་པོ་ཞེས་བྱ་བ་འདི་ནི་སྐྱེས་པས་ཐོབ་པའི་བློ་གྲོས་ཀྱི་
རྩལ་དང་ལྡན་ཞིང་རྒྱལ་བའི་གསུང་རབ་ལ་སྙིང་ནས་འཇུག་པར་འདོད་པའི་་



ལེགས་བཤད་བསྟན་བཅོས་ཕྱོགས་བསྒྲིགས།
ལྷག་བསམ་དགེ་བ་ཅན་ཨུ་རད་ཞབས་དྲུང་དགེ་འདུན་རྒྱལ་མཚན་གྱིས་ཡང་་
ཡང་བསྐུལ་བའི་ངོར། ཆོས་སྨྲ་བ་ལྕང་སྐྱ་རོལ་བའི་རྡོ་རྗེས་སྦྱར་པའོ། །
༧༡



བསླབ་བྱ་མུ་ཏིག་ཕྲེང་བ།
བསླབ་བྱ་མུ་ཏིག་ཕྲེང་བ་བཞུགས་སོ། །
ཐུའུ་བཀྭན་བློ་བཟང་ཆོས་ཀྱི་ཉི་མས་མཛད།
དགེ་ལེགས་ཚོགས་གཉིས་རིན་ཆེན་ལས་གྲུབ་པའི། །
སྐུ་གསུམ་རྣམ་པར་རྒྱལ་བའི་ཕོ་བྲང་ལ། །
དབང་བསྒྱུར་འགྲོ་ལ་བརྩེ་བའི་སྤྱན་སྟོང་ཅན། །
ཆོས་ཀྱི་རྒྱལ་པོ་བླ་མར་ཕྱག་བགྱིས་ནས། །
སྔོན་བསགས་ལས་སྨོན་དགེ་བའི་མཐུ་བཙན་པས། །
སྟོབས་ཀྱི་འཁོར་བསྒྱུར་རིགས་ལས་བློ་གྲོས་ཀྱི། །
སྣང་བ་ཉི་མའི་འོད་ལྟར་ཆེས་གསལ་བ། །
ལྷ་ཡི་བཙུན་པ་ཁྱོད་ལ་འདི་སྐད་སྨྲ། ། ་
དལ་བ་ཐོབ་དང་བསྟན་ལ་མཇལ་བ་དང་། །
དགེ་བའི་བཤེས་དང་འཕྲད་པ་ཆེས་དཀའ་ན། །
འདི་དག་ཐམས་ཅད་འཛོམ་པའི་ལུས་རྟེན་འདི། །
དོན་མེད་སྟོང་ཟད་བྱེད་པ་ཤིན་ཏུ་ཕངས། །



ལེགས་བཤད་བསྟན་བཅོས་ཕྱོགས་བསྒྲིགས།
ཀུན་གྱི་སྲོག་ལ་དབང་བསྒྱུར་འཆི་བདག་བདུད། །
ངེས་པར་འོང་ལ་ནམ་འོང་ཆ་མེད་ཅིང་། །
གློ་བུར་སླེབས་ཚེ་ཕན་ངེས་ཚོས་ལས་གཞན། །
མེད་ཕྱིར་དམ་པའི་ཆོས་ལ་འབད་པར་རིགས། །
ཡང་སྲིད་ཕྱི་མར་གར་སྐྱེ་རང་དབང་མེད། །
བདེ་སྡུག་གང་མྱོང་ད་ལྟའི་ལས་ལ་རག ། །
བདེ་བ་འདོད་ཅིང་སྡུག་བསྔལ་མི་འདོད་ན། །
དཀར་ནག་ལས་ལ་བླང་དོར་བྱ་བར་རིགས། }
འཇིག་རྟེན་འདི་ན་མི་བསླུ་གཅིག་ཀྱང་མེད། །
ནམ་ཡང་བསླུ་མེད་དཀོན་མཆོག་ཁོ་ནར་ངེས། །
དེ་བས་དེ་ལ་སྙིང་ནས་སྐྱབས་སོང་ན། }
འཁོར་བ་ངན་འགྲོའི་འཇིགས་ལས་སྐྱབས་པར་ངེས །
ཇི་ལྟར་ས་ལ་བརྟེན་ནས་ལོ་ཏོག་བཞིན། །
ཚུལ་ཁྲིམས་རྩ་བ་སྙིང་རྗེའི་ཆུས་བརླན་པར། །
བརྟེན་ནས་དཀར་པོའི་ཆོས་ཀུན་སྐྱེ་གསུང་ཕྱིར། །
ཁས་བླངས་ཚུལ་ཁྲིམས་སྲོག་ལས་གཅེས་པར་བསྲུང་། །
84



བསླབ་བྱ་མུ་ཏིག་ཕྲེང་བ།
ཇི་ལྟར་འོག་གཞི་མེད་པར་ཁང་པ་ཡི། །
ཐོག་དང་ཡང་ཐོག་འགེབས་འདོད་བཞད་གད་གནས། །
དེ་བཞིན་ཆོས་ཀྱི་གཞི་མ་ཚུལ་ཁྲིམས་དང་། །
བྲལ་བའི་ཟབ་མོའི་ཆོས་ཀྱིས་ཕན་པ་དཀའ། །
བླ་མའི་བྱིན་རླབས་ཆར་གྱིས་མ་བརླན་ན། །
རང་རྒྱུད་ཐ་བ་སྐམ་པོར་དགེ་སེམས་ཀྱི། །
མྱུ་གུ་ཙམ་ཡང་སྐྱེ་བར་མི་འགྱུར་ན། །
བྱང་ཆུབ་འབྲས་བུ་སྨིན་པར་ཇི་ལྟར་འགྱུར། །
དེ་ཕྱིར་ལམ་སྟོན་དགེ་བའི་བཤེས་གཉེན་མཆོག །
བསམ་དང་སྦྱོར་བས་བསྟེན་ཚུལ་མ་ལོག་ཅིང་། །
ཟོལ་མེད་དད་པས་སྙིང་ནས་གསོལ་བཏབ་ན། །
གནས་སྐབས་མཐར་ཐུག་དགོས་འདོད་ལྷུན་གྱིས་འགྲུབ། །
ཆོས་ཀྱི་རྩ་བ་བླ་མའི་དམ་ཚིག་ཡིན། །
ཆོས་ཀྱི་སྙིང་པོ་ངེས་འབྱུང་བྱང་སེམས་ཡིན། །
ཆོས་ཀྱི་མཐར་ཐུག་ངེས་དོན་དབུ་མ་ཡིན། །
ཆོས་ཀྱི་གནད་འགག་དེ་ལ་འདུས་སོ་ཞེས། །



ལེགས་བཤད་བསྟན་བཅོས་ཕྱོགས་བསྒྲིགས་
ཆོས་ཀྱི་རྒྱལ་པོ་བླ་མས་དེ་སྐད་གསུང་། །
ཆོས་ཀྱི་ཚུལ་ལ་སྙིང་ནས་འཇུག་འདོད་ན། །
ཆོས་ཀྱི་རོ་ཡི་བཅུད་འདི་མྱོང་ཡང་འཚལ། །
ཐོག་མ་མེད་ནས་རང་སེམས་རྒྱ་ཡན་འདི། །
ཕྱི་རོལ་སྣ་ཚོགས་ཡུལ་ལ་འཕྲོ་འཕྲོ་ནས། །
ནང་དུ་བློ་ཁ་གཏན་ནས་མ་ཕྱོགས་པས། །
གསལ་རིགས་སེམས་ཀྱི་རང་གཟུགས་ཡེ་མ་མཐོང་། །
ད་ནི་བླ་མའི་གདམས་ངག་མེ་ལོང་ལ། །
བལྟས་ནས་རང་སེམས་སྐྱེས་བུའི་བཞིན་རས་ཀྱི། །
གློ་བུར་དྲི་མའི་ནག་ནོག་ཀུན་བསལ་ནས། །
དྲི་བྲལ་རང་ཞལ་མཇལ་ན་མི་འཐད་དམ། }
འཁོར་པ་བ་དང་མྱ་ངན་འདས་པའི་ཆོས། །
འཇའ་ཚོན་བཞིན་དུ་སྣ་ཚོགས་བཀྲ་བ་འདི། །
ནང་གི་སེམས་ཀྱི་རི་མོར་བྲིས་ཙམ་ལས། །
ཕྱི་རོལ་དོན་གྱི་སྟེང་ནས་གྲུབ་པ་མེད། །
རང་སེམས་མེས་པོས་འཁོར་འདས་ཀུན་སྤྲུལ་མོད། །
86



བསླབ་བྱ་མུ་ཏིག་ཕྲེང་བ།
བྱེད་པོ་ཉིད་ཀྱང་བརྟགས་ཅིང་དཔྱད་པའི་ཚེ། །
འདི་ཡིན་འདི་མིན་ངོས་བཟུང་དང་བྲལ་བ། །
གསལ་རིག་བདེ་བའི་ཉམས་མྱོང་ཙམ་དུ་ཟད། །
ཞི་བདེའི་མལ་དུ་བསྐལ་པ་བརྒྱ་སྟོང་བར། །
མཉམ་གཞག་གཉིད་དུ་ཡུར་བའི་འཕགས་པའི་གནས། །
ཐོབ་ཀྱང་གཞན་དོན་སྒྲུབ་ལ་མཐུ་དམན་པས། །
བློ་ལྡན་དོན་གཉེར་གཙོ་བོར་འོས་མ་ཡིན། །
ཐོག་མེད་དུས་ནས་དྲིན་གྱིས་བསྐྱངས་པ་ཡི། །
མ་རྣམས་འཁོར་པའི་སྡུག་བསྔལ་མེ་ཆེན་གྱིས། །
མནར་བས་ཆོ་ངེ་འདེབས་རྣམས་ཡལ་དོར་ནས། །
རང་བདེའི་དོན་གཉེར་དེ་ལས་ཐ་ཆད་སུ། །
དེ་ཕྱིར་སྙིང་རྗེའི་རྩ་བ་བརྟན་པོ་ཅན། །
རིན་ཆེན་བྱང་ཆུབ་སེམས་ཀྱི་དཔག་བསམ་ཤིང་། །
དོན་གཉིས་འབྲས་བུ་གཡུར་དུ་ཟ་བ་དེ། །
སྐྱེ་རྒུའི་ཉེར་འཚོར་འགྲུབ་པའི་ཐབས་ལ་འབད།
རྫོགས་སངས་རྒྱས་ཞེས་བྱ་བའི་སྒྲ་བོ་ཆེ། །



ལེགས་བཤད་བསྟན་བཅོས་ཕྱོནུས་བསྒྲིགས།
བགྲངས་རིང་བསྐལ་པར་ལྟོས་མིན་སྙིགས་དུས་ཀྱི། །
ཚེ་ཐུང་གཅིག་ལ་མངོན་དུ་བྱེད་པའི་ཐབས། །
གསང་སྔགས་ཉེ་ལམ་འདིར་འཕྲད་སྐལ་བ་བཟང་། །
དེ་ཡང་འཇུག་སྒོ་དབང་ཐོབ་དམ་སྡོམ་རྣམས། །
གཅེས་པར་བསྲུང་སྟེ་བསྐྱེད་རྫོགས་མན་ངག་གནད། །
ཉམས་མྱོང་ཅན་གྱི་བླ་མའི་ཞལ་ལུང་བཞིན། །
ཐུན་བཞིའི་རིམ་པས་ཉམས་སུ་བླང་བྱས་ཏེ། །
ཟག་བཅས་མངོན་ཤེས་ཙམ་དང་ཐུན་མོང་གི །
དངོས་གྲུབ་ཕྲན་ཚེགས་ཙམ་གྱིས་མི་ཚིམ་པར། །
མཆོག་གི་དངོས་གྲུབ་གཙོ་བོར་དོན་གཉེར་བ། །
དེ་ལ་རྣལ་འབྱོར་པ་ཞེས་མཁས་རྣམས་ཟེར། །
མདོར་ན་འདི་ཕྱི་གཉིས་ལས་ཕྱི་མ་དང་། །
ཆོས་དང་འཇིག་རྟེན་གཉིས་ལས་དམ་ཆོས་དང་། །
བཤད་དང་སྒྲུབ་པ་གཉིས་ལས་སྒྲུབ་པ་རྣམས། །
གཙོ་བོར་འཛིན་པ་མ་ནོར་འདམ་ག་ཡིན། །
འོན་ཀྱང་ཐོས་པ་མེད་པའི་སྒོམ་པ་ནི། །



བསླབ་བྱ་མུ་ཏིག་ཕྲེང་བ།
ལག་རྡུམ་བྲག་ལ་འཛེགས་དང་འདྲ་བར་གསུངས། །
དེ་བས་ཐོག་མར་རྒྱ་ཆེན་གཞུང་ལུགས་ལ། །
གནད་དུ་འགྲོ་བའི་ཐོས་བསམ་བགྱིད་པ་འཚལ། །
ཚིག་འཁྲིའི་ལྦུ་བར་དམ་བཅའི་སྟེགས་འཆའ་ཞིང་། །
གཞན་སྨོད་ཚིག་མདའི་སྦྱོར་བ་ལྷུར་ལེན་དང༌། །
མིང་དང་གོ་ས་མཐོན་པོ་ལ་རེ་བས། །
ལང་ཚོ་ཡོལ་བར་བྱེད་རྣམས་དོན་སྙིང་རུལ། །
རིན་ཆེན་ཆོས་ཀྱང་དཀོན་ལ་འཚེ་བ་མང་། །
གསུངས་ཕྱིར་ཆོས་ཀྱི་བར་ཆད་ཞི་བའི་ཆེད། །
སྐྱབས་འགྲོ་གསོལ་འདེབས་མདོ་སྒྲོལ་ལ་སོགས་ལ། །
འབད་ན་ཚེ་དང་ཆོས་ཀྱི་བར་ཆད་བཟློག །
འདུ་འཛི་ལུས་འཕྱོར་ཁ་ཞིམ་ལོང་གཏམ་གཉིད། །
ཤཱ་སོགས་རྣམ་གཡེང་ཁོ་ནས་དུས་འདའ་ན། །
བདུད་དང་བར་ཆད་གཞན་ནས་མ་འོངས་ཀྱང་། །
རང་ཉིད་རང་གི་བདུད་དུ་བབས་པ་ཡིན། །
སྡིག་པའི་གྲོགས་ལ་རྒྱལ་བའི་སྲས་ཀྱང་འཇིགས། །
89



ལེགས་བཤད་བསྟན་བཅོས་ཕྱོགས་བསྒྲིགས་
དེ་ཕྱིར་དམ་པ་མིན་པའི་ལས་དག་ལ། །
སྦྱོར་བར་བྱེད་ན་ཕ་མ་ཡིན་ཡང་རུང་། །
བདུད་དུ་གསུངས་ཕྱིར་བརྟགས་ནས་སྤོངས་པ་གཅེས། །
འདིར་ནི་མང་དུ་བཤད་ལྟ་ཅི་ཞིག་དགོས། །
དམ་པའི་ལེགས་བཤད་སྤྱི་དང་ཁྱད་པར་དུ། །
བཀའ་གདམས་བཀའ་བརྒྱུད་གོང་མའི་རྣམ་ཐར་སོགས། །
ཡང་ཡང་བལྟས་ཤིང་ཡི་དམ་འཆའ་བར་བྱོས། །
ཇི་སྐད་བཤད་པའི་དོན་རྣམས་ཉམས་བླངས་ན། །
ཚེ་དང་ཆོས་ལ་བར་ཆད་མི་འབྱུང་ཞིང༌། །
ཐོས་བསམ་མཐར་ཕྱིན་རང་གཞན་ཀུན་འཚེངས་པའི། །
དགའ་སྟོན་བཟང་པོ་ཉམས་སུ་མྱོང་བར་ངེས། །
དམ་པའི་ཞལ་ནས་ཟབ་མོའི་ཆོས་ཀྱི་གཏམ། །
ཐོས་ཀྱང་ཡུལ་དུས་འདི་འདྲར་སྨྲ་ལ་ཕངས། །
དེ་རིང་བློ་ལྡན་ཁྱོད་ཀྱིས་བསྐུལ་བ་ལས། །
སྙིང་གཏམ་ཁ་རུ་བཏོན་ཏེ་ཡི་གེར་བཀོད། །
དགེ་བས་འགྲོ་བ་མ་རིག་ལིང་ཐོག་གིས། །



བསླབ་བྱ་མུ་ཏིག་ཕྲེང་བ།
བླང་དོར་ལྟ་བའི་བློ་མིག་སྒྲིབ་པ་རྣམས། །
ཡང་དག་གཏམ་གྱི་དམིགས་བུ་ལ་བརྟེན་ནས། །
ཐམས་ཅད་མཁྱེན་པའི་ལམ་དུ་འཁྲིད་པར་ཤོག །
ཅེས་བསླབ་བྱ་མུ་ཏིག་ཕྲེང་བ་ཞེས་བྱ་བ་འདི་ནི་མིའི་དབང་པོ་ཧར་ཆིན་
ཝང་རཏྠ་སིདྡྷིའི་རིགས་སྲས་ལྷའི་བཙུན་པ་མཐུ་སྟོབས་ཉི་མས་དབུས་གཙང་་་་
ཆོས་ཀྱི་ཞིང་དུ་སློབ་གཉེར་ལ་འགྲོ་སྐབས་ནན་ཏན་ཆེན་པོས་བསྐུལ་བའི་ངོར། །
བཙུན་གཟུགས༧བློ་བཟང་ཆོས་ཀྱི་ཉི་མས་བླ་བྲང་བཀྲ་ཤིས་འོད་འབར་གྱི་་་་་
གཟིམ་ཆུང་འཆི་མེད་དགའ་ཚལ་དུ་ཤར་མར་སྤེལ་བ་དགེ་ལེགས་སུ་གྱུར་ཅིག །



ལེགས་བཤད་བསྟན་བཅོས་ཕྱོགས་བསྒྲིགས།
-
ཉམས་མྱོང་རྒན་པོའི་འབེལ་གཏམ་ཡིད་
འབྱུང་དམར་ཁྲིད་བཞུགས་སོ། །
གུང་ཐང་བསྟན་པའི་སྒྲོན་མེས་མཛད།
སྐྱེ་བའི་ས་བོན་སྤངས་པ་ཡིས། །
རྒ་ཤིའི་སྡུག་བསྔལ་མི་འབྱུང་བ། །
ཟག་ཟད་ཐུབ་པ་རྣམས་ལ་འདུད། །
འཁོར་བའི་རྒྱུན་ལམ་གཅད་དུ་གསོལ། །
སྲིད་པའི་འབྲོག་དགོན་ཐང་དཀྱིལ་ན། །
རྒས་འཁོགས་རྒད་པོ་ཉལ་བ་ལ། །
ལང་ཚོས་དྲེགས་པའི་གཞོན་ནུ་ཞིག །
འོངས་ཏེ་ཅོ་འདྲི་འདི་སྐད་གླེང་། །
རྒད་པོ་འགྲོ་འདུག་བྱ་བྱེད་ཀུན། །
གཞན་དང་མི་མཐུན་ཅལ་ཅོལ་རང་། །
བྱེད་པའི་རྒྱུ་མཚན་ཅི་ཡིན་ཟེར། །



ཉམས་མྱོང་རྒན་པོའི་འབེལ་གཏམ།
དེ་ལ་རྒད་པོས་ལན་སྨྲས་པ། །
ཡོག་ལི་ཤ་དར་ཁྲག་དར་གྱི། །
འཕུར་མ་ལྡིང་ཁྱོད་ང་ལ་ཉོན། །
ང་ཡང་ལོ་འགའི་སྔོན་ཙམ་ན། །
ཁྱོད་ལས་ལྷག་སྒོས་ལྷག་ཅིག་ཡིན། །
རྒྱུག་ན་གྱི་ལང་རྟ་ཡང་ཟིན། །
བཟུང་ན་བྱང་ཁའི་འབྲོང་ཡང་ཐུབ། །
ཡང་ཟོར་ནམ་མཁའི་བྱ་དང་མཚུངས། །
མཛེས་པ་ལྷ་ཕྲུག་གཞོན་ནུ་འདྲ། །
བཀྲག་མདངས་ཅན་གྱི་གོས་ཀྱང་གྱོན། །
རིན་ཐང་ཅན་གྱི་རྒྱན་ཡང་བཏགས། །
ཞིམ་མངར་ཅན་གྱི་ཟས་ཀྱང་ཟོས། །
བང་རྩལ་ཅན་གྱི་རྟ་ཡང་ཞོན། །
རྩེ་རྒོད་མ་བྱས་གཅིག་ཀྱང་མེད། །
དགའ་སྐྱིད་མ་མྱོང་གཅིག་ཀྱང་མེད། །
འཆི་བ་འོངས་དོགས་ག་ལ་ཡོད། །
s3



ལེགས་བཤད་བསྟན་སྤཅོས་ཕྱོགས་བསྒྲིགས།
རྒ་བའང་ཐོག་ཏུ་འོངས་མ་སྙམ། །
མཛའ་བཤེས་འདུ་འཛིའི་འར་འུར་གྱིས། །
གཡེང་ནས་མགོ་བོ་འཁོར་བའི་ཐོག །
རྒ་བའི་སྡུག་བསྔལ་གཡོ་ཅན་འདིས། །
འཇབ་ནས་འོངས་ཏེ་ཅར་གྱིས་མནན། །
རང་རྒས་རང་གིས་མ་ཚོར་ལ། །
ཚོར་བའི་དུས་སུ་འཕྱིས་ནས་གདའ། །
ཤེལ་གྱི་མེ་ལོང་ལ་བལྟས་ཚེ། །
རང་ལུས་ལ་ཡང་སྐྱུག་རེ་བྲོ། །
སྤྱིར་ན་ལུས་སེམས་ཐམས་ཅད་ཉམས། །
ལྷག་པར་མགོ་ནས་ཐུར་ཉམས་ཏེ། །
རྒས་པ་ཨ་བྷི་ཥཱིཉྩའི་ཆུས། །
མགོ་ནས་དབང་རབ་བསྐུར་བ་འདྲ། །
སྐྲ་ལོ་དུང་ལྟར་དཀར་བ་འདི། །
ནག་ནོག་དྲི་མ་དག་པ་མིན། །
འཆི་བདག་མཆིལ་མའི་རྒྱང་མདའ་དེ། །
94



ཉམས་མྱོང་རྒན་པོའི་འབེལ་གཏམ།
བ་མོའི་ཟོལ་གྱིས་བབས་པ་ཡིན། །
དཔྲལ་བའི་རྭ་གཉེར་ཁྲིག་ཁྲིག་འདི། །
བུ་ཆུང་རྒྱགས་པའི་ཞོ་གཉེར་མིན། །
ཚེ་ཚད་ལོ་མང་འདས་པའི་གྲངས། །
དུས་ཀྱི་ཕོ་ཉས་བྲིས་པ་ཡིན༑ །
བལྟ་འདོད་ཟིམ་ཟིམ་མང་བ་འདི། །
མིག་ཏུ་དུ་བ་སོང་བ་མིན། །
དབང་པོ་ཉམས་པའི་རབ་རིབ་ཀྱིས། །
བསྒྲིབས་ནས་བྱ་ཐབས་ཟད་པ་ཡིན། །
རྣ་བ་གཏད་ནས་ཉན་པ་འདི། །
ལྐོག་ཏུ་གསང་གཏམ་ཡོད་པ་མིན། །
སྒྲ་ཀུན་རྒྱང་ན་གྲགས་པ་བཞིན། །
ཤར་ཏེ་ཐོས་སུ་རེ་བ་ཡིན། །
སྣ་ཆུ་ཐིགས་ཐིགས་འབབ་པ་འདི། །
མུ་ཏིག་དོ་ཤལ་བསྟར་བ་མིན། །
གསལ་འཚེར་ལང་ཚོའི་ཆབ་རོམ་དེ། །
9s



ལེགས་བཤད་བསྟན་བཅོས་ཕྱོགས་བསྒྲིགས་
གདུང་བྱེད་ཉི་མས་བཞུས་པ་ཡིན། །
སོ་ཡི་འཕྲེང་བ་ལྷུང་བ་འདི། །
སྐྱེ་འདོད་སེའུ་བརྗེས་པ་མིན། །
ཚེ་འདིའི་ཟ་ཁ་ཚང་བ་ཡིས། །
ཟ་བྱེད་ལག་ཆ་བསྡུས་པ་ཡིན། །
ཁ་ཆུ་ཐར་ཐར་བྱེད་པ་འདི། །
ས་ལ་ཆག་ཆག་འདེབས་པ་མིན། །
སྔོན་སྤྱད་ལོངས་སྤྱོད་ཐམས་ཅད་ལ། །
ཞེན་ལོག་ཐུད་ཀྱིས་འདེབས་པ་ཡིན། །
མི་གསལ་ལྡབ་ལྡིབ་སྨྲ་བ་འདི། །
སྐད་རིགས་གཞན་ཞིག་ཤོད་པ་མིན། །
དོན་མེད་ངག་འཁྱལ་སྨྲ་ཆེས་པས། །
ལྕེ་ཡང་ཨ་ཐང་ཆད་པ་ཡིན། །
བཞིན་རས་བསྡུས་ཤིང་མདོག་ངན་པ། །
སྤྲེའུའི་འདྲ་འབག་གྱོན་པ་མིན། །
གཡར་བོའི་ལང་ཚོ་ཕྱིར་ཁྱེར་བས། །
96



ཉམས་མྱོང་རྒན་པོའི་འབེལ་གཏམ།
མི་སྡུག་རང་མདོག་བསྟན་པ་ཡིན། །
མགོ་བོ་གཡུག་གཡུག་བྱེད་པ་འདི། །
གཞན་གྱི་བྱ་བར་འཕྱ་བ་མིན། །
མཐར་བྱེད་དབྱུག་པའི་སྣེ་ཕོག་པས། །
མ་བཟོད་ཀླད་པ་འདར་བ་ཡིན། །
ལམ་ལ་ཁ་གཏད་སྒུར་བ་འདི། །
རྒྱ་ཁབ་བོར་ནས་འཚོལ་བ་མིན། །
ས་ལ་ལང་ཚོའི་ནོར་བུ་དང་། །
དྲན་པ་སྟོར་བའི་རྣམ་འགྱུར་ཡིན། །
ལངས་ཚེ་སུག་བཞི་འཛུགས་པ་འདི། །
ཕྱུགས་ཀྱི་ལད་མོ་བྱས་པ་མིན། །
བྱིན་པས་ལུས་པོ་མ་ཐེག་པའི། །
རམ་འདེགས་ལག་པས་བྱེད་པ་ཡིན། །
སྡོད་ཚེ་ཆེམ་གྱིས་ལྟུང་བ་འདི། །
གྲོགས་ལ་འཁང་ར་བྱེད་པ་མིན། །
སྤྲོ་དགའི་སེམས་ཀྱི་དཔྱང་ཐག་དང༌། །



ལེགས་བཤད་བསྟན་བཅོས་ཕྱོགས་བསྒྲིགས།
ལང་ཚོའི་ཟུངས་ཐག་ཆད་པ་ཡིན། །
འགྲོ་ཚེ་ཡོམ་ཡོམ་འཁྱོར་བ་འདི། །
མི་ཆེན་གོམ་སྟབས་བྱེད་པ་མིན། །
ན་ཚོད་ཁུར་བོ་ཧ་ཅང་རང་། །
ལྕི་བས་ཡོ་དྲང་ཤོར་བ་ཡིན། །
ལག་པ་ཡབ་ཡབ་འདར་བ་འདི། །
ནོར་ལ་ཧབ་ཤ་བྱེད་པ་མིན། །
ལག་པར་འོང་ཚད་ཅིག་ཅར་དུ། །
གཤིན་རྗེས་ཕྲོགས་ཀྱིས་དོགས་པ་ཡིན། །
བཟའ་བཏུང་ཉུང་ཤས་སྤྱོད་པ་འདི། །
ཟས་ལ་སེར་སྣ་བྱེད་པ་མིན། །
ལྟོ་བའི་མེ་དྲོད་ཉམས་པ་ཡིས། །
མི་རྒན་སྐྱེལ་གྱིས་དོགས་པ་ཡིན། །
གོས་ཆུང་སྲབ་བདེ་གྱོན་པ་འདི། །
ཡང་ཆོས་བྱས་ནས་འཁྲབ་རྒྱུ་མིན། །
ནང་གི་ལུས་སྟོབས་ཤོར་བ་ཡིས། །
38



ཉམས་མྱོང་རྒན་པོའི་འབེལ་གཏམ།
གོས་ཀྱང་ཁུར་དུ་སོང་བ་ཡིན། ། །
སྟོད་དབུགས་འཚང་ཞིང་ཕུ་འདེབས་པ། །
གཞན་ལ་སྔགས་ལྕག་བརྡེག་པ་མིན། །
དབུགས་ཀྱི་འགྱུ་བ་བྲེང་བྲེང་འདི། །
ནམ་མཁར་ཡལ་འདོད་སྔ་ལྟས་ཡིན། །
བྱ་སྤྱོད་ཐམས་ཅད་འགྱུར་བ་འདི། །
ཅོལ་ཆུང་གང་དྲན་བྱེད་པ་མིན། །
རྒས་པའི་གདོན་གྱིས་ཟིན་པ་ཡིས། །
རང་འདོད་དབང་ན་མེད་པ་ཡིན། །
ལས་དོན་ཐམས་ཅད་བརྗོད་པ་འདི། །
སྣང་ཆུང་ཧོར་རྒྱག་བྱས་པ་མིན། །
རྟེན་གྱི་དབང་པོ་ཉམས་པ་ཡིས། །
དྲན་རིག་ཤེས་པ་ཇིབ་པ་ཡིན། །
ད་ལྟ་ང་ལ་འཕྱ་མི་དགོས། །
ནས་པ་མ་བགོས་སྤྱི་ན་ཡོད། །
ལོ་གསུམ་ལོན་དུས་ཁྱོད་ལ་ཡང་། །
99



ལེགས་བཤད་བསྟན་བཅོས་ཕྱོགས་བསྒྲིགས།
བང་ཆེན་སྔ་མ་སླེབ་ནས་འོངས། །
ངས་བཤད་རྣ་བར་མི་འགྲོ་སྟེ། །
ཉམས་མྱོང་ནང་ནས་སྐྱེས་ཏེ་འོངས། །
དིང་སང་ཚེ་ལོ་མར་འགྲིབ་པས། །
ང་ཡི་ལོ་ཙམ་ཁྱོད་མི་སྡོད། །
གལ་ཏེ་བསྡད་ན་ཚོད་འདི་ལ། །
ཁ་ཡང་ཆེར་གྲག་མི་ནུས་མོད། །
བྱས་པའི་ལན་དུ་གཞོན་ནུ་ཡིས། །
མིས་འཕྱ་ཁྱིས་འགོམ་བླ་འཚོང་བོ། །
ཁྱོད་འདྲ་བྱས་ཏེ་སྡོད་པ་ལས། །
སྔོན་དུ་ཤི་ན་དགའ་ཞེས་ཟེར། །
ལན་དུ་རྒད་པོ་ཁྲེལ་འཛུམ་བཅས། །
ཚེ་རིང་སྐྱིད་རྒྱག་འདོད་པ་ལ། །
རྒས་པ་མི་འདོད་ཨ་རེ་གླེན། །
ཤི་ཡང་སྐྱིད་རྒྱུ་དཀའ་མོ་ཡིན། །
དད་ཟས་དཀོར་ཟས་མ་ཟོས་ཤིང་། །
100



ཉམས་མྱོང་རྒན་པོའི་འབེལ་གཏམ།
དམ་ཚིག་སྡོམ་པ་ཚུལ་བཞིན་བསྲུངས། །
ཐོས་བསམ་སྒོམ་པ་བྱས་ཡོད་ན། །
ནམ་ཞིག་ཤི་ཡང་སྐྱིད་པ་ཡིན། །
ང་ནི་དེ་འདྲ་ཅུང་ཟད་ཀྱང་། །
སེམས་ལ་འཛིན་རྒྱུ་མི་འདུག་པས། །
ཕུང་པོ་རྒས་རུང་གསོན་ན་དགའ། །
ཞག་གཅིག་ཡིན་ཀྱང་བསྡད་ན་སྙམ། །
བྱས་པས་གཞོན་ནུ་བློ་འགྱུར་ཏེ། །
བདེན་ནོ་བདེན་ནོ་རྒད་པོ་བདེན། །
མིག་གིས་མངོན་སུམ་མཐོང་བ་དང་། །
ཁྱོད་ཀྱི་བཤད་པ་ངོ་འཕྲོད་པས། །
དམར་ཁྲིད་སེམས་ལ་འབབ་པ་བྱུང་། །
རྒས་པའི་སྡུག་བསྔལ་ཡ་རེ་ང་། །
རྒན་པོ་གོ་མཐོང་རིག་གསུམ་ཆེ། །
འཇིགས་པ་དེ་འདྲ་མི་འབྱུང་བའི། །
ཐབས་ཤིག་ཡོད་ན་དྲང་བོར་ཤོད། །
10i



ལེགས་བཤད་བསྟན་བཅོས་ཕྱོགས་བསྒྲིགས།
བྱས་པས་རྒད་པོ་འཛུམ་བཞིན་དུ། །
དེ་ཡི་ཐབས་ཡོད་ལས་ཀྱང་སླ། །
བྱེད་ཀྱང་ཕལ་ཆེར་མི་དགོས་མོད། །
སྐྱེས་ཚད་ཐམས་ཅད་འཆི་ན་ཡང་། །
རྒས་ནས་འཆི་བ་ཉུང་ཤས་ཡིན། །
དགོས་རྒྱུ་མི་འཆིའི་ཐབས་དགོས་ཀྱང་། །
དེ་ནི་གང་དུ་སོང་ཡང་མེད། །
སྔོན་བྱོན་སངས་རྒྱས་བྱང་སེམས་དང་། །
སྐྱེས་ཆེན་རྒྱལ་བློན་ཐམས་ཅད་འདས། །
ད་ལྟ་བཞུགས་པ་ཀུན་ཀྱང་འདའ། །
ཁྱོད་རང་གཅིག་པུར་གང་ནས་སྡོད། །
དེ་བས་ཆོས་ཤིག་བྱེད་ནུས་ན། །
རྒས་པས་ལུས་པོ་རྒུད་ན་ཡང་། །
སེམས་ལ་དགའ་སྤྲོའི་གདེང་ཞིག་ཡོད། །
འཆི་བ་ཐོག་ཏུ་བབས་ན་ཡང་། །
བུ་ཆུང་ཕ་ཁྱིམ་འགྲོ་བ་འདྲ། །
102



ཤཱམས་མྱོང་རྒན་པོའི་འབེལ་གཏམ།
ཐབས་ཀྱི་ཡང་རྩེ་འདི་ལས་ལྷག །
སངས་རྒྱས་ལ་ཡང་གསུང་དུ་མེད། །
མི་རྒན་ང་ཡི་སྙིང་གཏམ་ཡིན། །
འོན་ཀྱང་ངས་བཤད་ཁ་ན་མེད། །
རང་དོན་རང་གིས་བསམ་བློ་ཐོངས། །
བྱས་པས་གཞོན་ནུས་ལེགས་སོ་ལེགས། །
འོན་ཀྱང་གཉེན་གྱི་ལས་དོན་དང་། །
ཁང་གཞི་ནོམ་པའི་གཏོང་ལེན་སོགས། །
བྱ་བ་ལས་དོན་འཕྲོ་མང་བས། །
ལོ་འགར་ཁོམ་པ་མི་འདུག་ཀྱང་། །
དེ་རྗེས་ངེས་པར་ཆོས་ཤིག་བྱེད། །
དེ་དུས་ངེད་གཉིས་འཕྲད་དགོས་ཟེར། །
རྒད་པོ་ཤིན་ཏུ་མ་མགུ་བར། །
ཁྱོད་ཀྱི་བསམ་དོན་སྟོངས་པ་ཡིན། །
ལོ་འགའི་འཕྲོ་ནས་བྱེད་སྙམ་པ། །
ང་ལའང་སྔ་མོ་ཞིག་ནས་ཡོད། །
103



ལེགས་བཤད་བསྟན་བཅོས་ཕྱོགས་བསྒྲིགས།
ལས་འཕྲོ་མི་རྒན་ཁ་སྤུ་བཞིན། །
བཅད་ཀིན་བཅད་ཀིན་ཇེ་མང་ཡིན། །
ལོ་འགའ་ལོ་འགའ་མ་ཚར་བའི། །
ངང་ལ་མི་ཚེ་ཚར་ནས་ཐལ། །
ཕྱི་བཤོལ་འདི་ཡིས་ཐམས་ཅད་བསླུས། །
ཁྱོད་ལ་ཆོས་ཀྱི་རེ་བ་མེད། །
དོན་མེད་ཁ་བཤད་ཉི་མ་འཕུལ། །
དེ་བས་ཁྱེད་རང་ཡུལ་དུ་སོང་། །
རྒད་པོ་མ་ཎི་འདོན་དུ་ཆུག ། །
བྱས་པས་གཞོན་ནུ་ཧ་ལས་ཏེ། །
རྒད་པོ་རྟོག་དཔྱོད་མི་གཏོང་བར། །
དེ་འདྲ་ཟེར་ལུགས་གང་ན་ཡོད། །
བྱ་བ་ལས་དོན་འདི་ཙམ་ཞིག །
བསྐྱུར་ནས་འཇོག་ལུགས་ཇི་ལྟར་ཡོད། །
བྱས་པས་རྒད་པོས་ཨ་ཧ་ཧ། །
ང་ལ་དེ་སྐད་བྱས་ཆོག་སྟེ། །
104



ཉམས་མྱོང་རྒན་པོའི་འབེལ་གཏམ།
ལྷོ་ཕྱོགས་འདི་ན་བྱ་བའི་འཕྲོ། །
ཨེ་འགྲུབ་རྟོག་དཔྱོད་མི་གཏོང་བའི། །
རྒད་པོ་བཙན་པོ་མ་ཞིག་ཡོད། །
དེ་ལ་གྲོས་ཤིག་ཨེ་ཆུད་ལྟོས། །
དེ་ཡིས་ཧབ་རྒྱུག་བྱས་པའི་ཉིན། །
རྒན་གཞོན་མཐོ་དམན་ཐམས་ཅད་ཀྱི། །
ལས་འཕྲོ་རྩི་སྐུད་བྲེགས་པ་བཞིན། །
ཟེད་དེ་བཞག་ནས་འགྲོ་ཀིན་སྣང༌། །
དེ་དུས་མི་བསྐྱུར་ཐབས་མེད་ཡིན། །
གནས་ལུགས་མི་འཆོལ་དབང་མེད་ཡིན། །
ནམ་རྐྱང་བསྐྱུར་ནས་འགྲོ་བ་ལ། །
ད་ལྟ་བསྒྱུར་ན་དོན་ཡོད་ཡིན། །
འོན་ཀྱང་ཕན་པར་སྨྲ་བ་དཀོན། །
དེ་བས་དེ་ལ་ཉན་པ་དཀོན། །
བྱས་པས་གཞོན་ནུས་ཕྱག་བཙལ་ཏེ། །
བླ་མ་དབུ་གདུགས་སྐོར་མཁན་ནས། །
1 05



ལེགས་བཤད་བསྟན་བཅོས་ཕྱོགས་བསྒྲིགས།
དགེ་བཤེས་ཆེ་གཉན་ཚོ་ལ་ཡང་། །
གདམས་པ་འདི་ལས་ཟབ་མི་འདུག །
རྒད་པོའི་ཚུལ་བཟུང་དགེ་བའི་བཤེས། །
ཁྱེད་ཀྱིས་ཅི་གསུངས་བཞིན་དུ་བྱེད། །
ད་དུང་གདམས་པ་ཐུགས་རྗེས་གཟིགས། །
བྱས་པར་རྒད་པོས་འོ་ན་ལེགས། །
རྒད་པོས་མ་མྱོང་དགུ་མྱོང་ཡང་། །
དང་པོར་ཆོས་ཀྱི་རྐང་ཚུགས་པ། ། །
འདི་ལས་དཀའ་ཞིག་མི་འདུག་པས། །
རྒས་ཤིང་འཁོགས་ནས་ཡོང་ས་མེད། །
བྱེད་ན་གཞོན་པའི་དུས་འདིར་གྱིས། །
གཞོན་དུས་རྐང་ཞིག་འཛུགས་ཐུབ་ན། །
རྒས་ཀྱང་ལག་ལེན་སླ་ཚོད་རེད། །
ཆོས་ཀྱི་གནད་ཅིག་གོ་བྱུང་ན། །
ཅི་བྱས་ཆོས་སུ་འགྲོ་ཚོད་རེད། །
བློ་སྣ་མ་མང་དྲན་ཐོག་རང་། །
106



ཉམས་མྱོང་རྒན་པོའི་འབེལ་གཏམ།
འདི་ནས་ཆོས་ལ་ཆིག་དྲིལ་མཛོད། །
རྩ་བ་བཤེས་གཉེན་ཚུལ་བཞིན་སྟེན། །
དམ་ཚིག་སྡོམ་པ་མིག་བཞིན་སྲུངས། །
འདི་སྣང་འཁྲི་བ་ཆད་ཀྱིས་ཆོད། །
བློ་བཟང་རྒྱལ་བསྟན་སྙིང་པོ་ལ། །
ཐོས་བསམ་སྒོམ་གསུམ་གཅིག་ཏུ་དྲིལ། །
རྒྱབ་བརྟེན་བསག་སྦྱང་ལ་འབད་ན། །
སངས་རྒྱས་ལག་པའི་རྩེ་ན་ཡོད། །
ཨ་རེ་དགའ་ལ་ཨ་རེ་སྐྱིད། །
བུ་གཅེས་བསམ་པ་འགྲུབ་ནས་ཡོང་། །
བྱས་པས་གཉིས་ཀ་གྲོས་མཐུན་ཏེ། །
དེ་ཡི་ཉིན་མོ་རིང་ནས་བཟུང་། །
ཆོས་བརྒྱད་དྲི་མས་མ་སྦགས་པའི། །
དམ་ཆོས་སྒྲུབ་པ་ལྷུར་བླངས་སོ། །
དེ་ལྟར་རྒན་གཞོན་འཆར་སྒོ་དང་། །
ཉམས་ལ་དཔག་པའི་གཏམ་འདི་ཡང་། །
107



ལེགས་བཤད་བསྟན་བཅོས་ཕྱོགས་བསྒྲིགས།
རང་གཞན་མཐའ་དག་ཉམས་ལེན་ལ། །
བློ་ཁ་ཕྱོགས་པའི་རྒྱུར་གྱུར་ཅིག །
རང་ལ་ཉམས་མྱོང་མ་མཆིས་ཀྱང་། །
སེམས་ཅན་མོས་པ་སྣ་ཚོགས་པར། །
འདི་འདྲ་ཡིས་ཀྱང་ཕན་སྲིད་སྙམ། །
དཀོན་མཆོག་བསྟན་པའི་སྒྲོན་མེས་བྲིས། །
འདི་ལ་རྟོག་བཟོ་ཙམ་ཞིག་མ་ཡིན་གྱི་བཞི་བརྒྱ་པ་ལས། ཁྱོད་རིང་
གསོན་པ་ལ་དགའ་ཞིང་། །རྒན་ཉིད་ལ་ཁྱོད་མི་དགའ་ན། །ཨེ་མ་ཁྱོད་སྤྱོད་སྐྱེ་
བོ་ནི། །འདྲ་ལ་དམ་པ་ལྟ་བུར་འགྱུར། །ཞེས་དང་། དེའི་འགྲེལ་པ་ཟླ་བས་
མཛད་པ་ལས། མི་རྒན་པོ་འགའ་ཞིག་སྐྱེད་མོས་ཚལ་དུ་ཞུགས་པ་ལ་གཞོན་ནུ་
རྣམས་ཀྱིས་རྒད་པོ་ཁྱོད་གཟུགས་ངན་ནོ་ཞེས་བཞད་གད་དུ་བྱེད་ཅིང་དེ་་་་་
རྣམས་ཀྱིས་ཡུན་རིང་དུ་གསོན་པར་འདོད་པའང་ཡིན་ཏེ། དེའི་ཕྱིར་དེ་
རྣམས་ཀྱི་སྤྱོད་པ་ནི་རྨོངས་པའི་སྐྱེ་བོ་དང་འདྲ་བ་ཁོ་ན་ལ་དམ་པ་ལྟར་འགྱུར་
རོ། །དེའི་ཕྱིར་དེ་ལྟར་ན་བདག་ཉིད་ཀྱི་སྡུག་བསྔལ་རིག་པས་གཞན་འཆི་བ་
ན་གཞན་དག་ཀྱང་འདི་ལྟ་བུའི་ཆོས་ཅན་ནོ་ཞེས་སྐྱོ་བ་དང་ལྡན་པར་བྱ་དགོས་
སོ། །ཞེས་པའི་དགོངས་པ་གསལ་བར་བྱས་པ་ཡིན་ནོ། །
108



བོད་ལ་སློབ་གཉེར་དུ་སོང་བ་རྣམས་ལ་བསླབ་བྱ་བྱས་པ་མུ་ཐི་ལའི་ཕྲེང་བ།
བོད་ལ་སློབ་གཉེར་དུ་སོང་བ་རྣམས་ལ་བསླབ་བྱ་
བྱས་པ་མུ་ཐི་ལའི་ཕྲེང་བ་བཞུགས་སོ། །
ཨ་ལག་ཤ་ངག་དབང་བསྟན་དར་གྱིས་མཛད།
ཨོཾ་བདེ་ལེགས་སུ་གྱུར་ཅིག།
ལེགས་སྨོན་གྱིས་བསྐྲུན་དལ་འབྱོར་འཁྲི་ཤིང་རྩེར། །
མང་ཐོས་མེ་ཏོག་རྣམ་པར་རྒྱས་ཤུལ་དུ། །
མཁས་མང་འབྲས་བུ་ཡོངས་སུ་སྨིན་པའི་དྲིས། །
རབ་འབྱམས་སྤྲོ་བ་དག་གི་སྙན་གྱི་སྒོར། །
ལུང་གི་ཆུ་གཏེར་དབུས་སུ་རྟག་ཉལ་ཡང་། །
རྟོགས་པའི་ཡོན་ཏན་གཤེར་གྱིས་མ་བརླན་པའི། །
ཤེས་རྒྱུད་སྐམ་ཐག་ཆོད་པའི་རྡོ་ཡི་སྤུན། །
ཅོལ་ཆུང་ཞིག་གིས་འདི་སྐད་གསོལ་ལ་དགོངས། །
རྟོག་གེའི་རིགས་པ་རྣོ་བ་ཙམ་ཞིག་ལ། །
མཁས་པ་མགུ་བའི་གནའ་སྐད་མི་འདུག་པས། །
109



ལེགས་བཤད་བསྟན་བཅོས་ཕྱོགས་བསྒྲིགས།
གཞུང་གི་དོན་ལ་འབྱོར་ངེས་སློབ་གཉེར་ཞིག །
རྡོ་རུས་ཐུག་ངེས་ཡོང་བ་གལ་ཆེའོ། །
དེ་ཕྱིར་གྲྭ་བ་སོ་སོའི་འགལ་འདུ་ལ །
གོ་ལུགས་མི་འདྲ་བ་རེ་ཡོང་ངེས་གཤིས། །
འཇམ་མགོན་བླ་མའི་ཁུངས་དང་ཉེར་གཏུགས་ཏེ། །
བདར་ཤ་ཆོད་ངེས་གྱིས་ཤིག་གྲོགས་པོ་དག །
སྒོས་སུ་སྔགས་ལ་བག་ཆགས་མ་ཐེབས་ན། །
སངས་རྒྱས་ལས་ཀྱང་དཀོན་པའི་རྡོ་རྗེའི་ཐེག །
ཅེས་སོགས་བསྔགས་པ་བརྗོད་པའི་དགོས་པ་ཡང༌། །
སྟོར་ཉེན་ཆེའོ་སྙིང་གི་གྲོགས་པོ་དག །
མང་དུ་ཐོས་ཀྱང་འཆད་ལ་མི་མཁས་ན། །
ལྕེ་བརྒྱ་སྤྲུལ་ནས་སྨྲས་ཀྱང་ལྐུགས་པ་ཡིན། །
རྩོད་ལ་མཁས་ཀྱང་རྩོམ་ཚུལ་མི་ཤེས་ན། །
མཁས་པའི་སྙན་པ་རང་དང་མཉམ་དུ་འཆི། །
ཁ་ནས་རྩོམ་ཡང་སུག་བྲིས་མི་འབྱོར་ན། །
དཔའ་རྩལ་ཆེ་བའི་ལག་རྡུམ་གཉིས་པ་ཡིན། །
110



བོད་ལ་སློབ་གཉེར་དུ་སོང་བ་རྣམས་ལ་བསླབ་བྱ་བྱས་པ་མུ་ཐི་ལའི་ཕྲེང་བ།
རྩོམ་ཚིག་ཡི་གེ་གཞུང་བཞིན་མ་བྱུང་ན། །
མཁས་པ་ཁྲེལ་ཞིང་དོན་ལོག་སྟོན་ཉེན་ཆེ། །
ཡི་གེ་དག་ཀྱང་སྙན་ངག་མི་ལྡན་ན། །
ཡིད་འོང་མཛེས་མ་གོས་ཧྲུལ་གྱོན་པ་བཞིན། །
མངོན་བརྗོད་གསར་སྙིང་བརྡའ་ཡིས་མ་སྤུད་ན། །
གྲོང་ཚིག་འདྲེས་པས་མཁས་རྣམས་བཞད་པའི་རྒྱུ། །
དེའི་ཕྱིར་རིག་གནས་ཀུན་ལ་མཁས་པ་དང་། །
མདོ་སྔགས་ཟུང་ལ་རིག་རྩལ་ཅི་ཡོད་ཀྱིས། །
མཁས་པར་སྦྱངས་ནས་ཕ་ཡུལ་འདིར་ཕེབས་ནས། །
ད་གཟོད་བསྟན་པའི་ཞབས་འདེགས་འགྱུར་རོ་སྙམ། །
དེ་རིང་ཐུག་ཀྱང་ལབ་རྒྱུ་འདི་ལས་མེད། །
ནངས་པར་ཤི་ཡང་ཁ་ཆེམས་འདི་རང་ཡིན། །
ཞུས་པ་འདི་ལ་ཞུས་དག་མ་དགོས་པར། །
གང་ཞུས་དགོངས་པའི་ཡུལ་དུ་བསྐྱུད་མེད་འཚལ། །
བླ་མ་བདེན་ཚིག་གྲུབ་པའི་བདེན་མཐུ་དང་། །
བླ་མ་སྐུ་གསུམ་བརྙེས་པའི་བྱིན་རླབས་དང་། །
111



ལེགས་བཤད་བསྟན་བཅོས་ཕྱོགས་བསྒྲིགས།
བདག་ཅག་ལྷག་བསམ་འཛོམས་པའི་རྟེན་འབྲེལ་གྱིས། །
ཁྱེད་ཅག་ཅི་བསམ་དེ་ལྟར་འགྲུབ་གྱུར་ཅིག །
ཨ་ལག་ཤའི་ལྷ་རམས་པས་སྨྲས་པའོ། །
112



མན་ངག་སྙིང་པོ་བཞུགས་སོ། ། །
མན་ངག་སྙིང་པོ་བཞུགས་སོ། །
ཡོངས་འཛིན་ཡེ་ཤེས་རྒྱལ་མཚན་གྱིས་མཛད།
ན་མོ་གུ་རུ།
གསུང་རབ་ཀུན་གྱི་སྙིང་པོའི་དོན། །
གྲུབ་ཆེན་རྣམས་ཀྱི་ཐུགས་དམ་མཐིལ། །
ཟབ་ལམ་བླ་མའི་རྣལ་འབྱོར་གྱི། །
མན་ངག་སྙིང་པོའི་རྩ་ཚིག་བྲི། །
འདི་ཕྱིའི་ལེགས་ཚོགས་མ་ལུས་པའི། །
གཞི་དང་རྟེན་དང་རྩ་བ་ནི། །
ལམ་སྟོན་བཤེས་གཉེན་དམ་པ་སྟེ། །
དེ་ཡི་རྣལ་འབྱོར་སྒོམ་ཚུལ་ནི། །
མ་ནོར་ལམ་བཟང་སྟོན་བྱེད་པའི། །
བཤེས་གཉེན་དམ་པའི་སྐུ་གཟུགས་ལ། །
ཕྱོགས་བཅུ་རྒྱལ་བ་ཀུན་བཞུགས་པར། །
113



ལེགས་བཤད་བསྟན་བཅོས་ཕྱོགས་བསྒྲིགས།
ཁྱབ་བདག་རྡོ་རྗེ་འཆང་གིས་གསུངས། །
དེ་ཕྱིར་སངས་རྒྱས་ཀུན་འདུས་སུ། །
བཅོས་མིན་ངེས་པ་རྙེད་གྱུར་ན། །
བཤེས་གཉེན་བསམ་པས་བསྟེན་ཚུལ་གྱི། །
གནད་ཀྱི་མན་ངག་དེ་ཉིད་དོ། །
འདི་ཕྱིའི་ལེགས་ཚོགས་ཇི་སྙེད་པ། །
དགེ་བའི་བསམ་པ་ཉིད་ལས་འབྱུང༌། །
དགེ་སེམས་སྐྱེ་བ་བླ་མ་ལ། །
རག་ལས་ཕྱིར་ན་ལེགས་ཚོགས་ཀུན། །
བླ་མའི་མཐུ་ལས་འབྱུང་བར་ངེས། །
རྒྱལ་ཀུན་ངོ་བོར་བལྟ་བ་ནི། །
དང་བའི་དད་པ་སྒོམ་ཚུལ་ལོ། །
ལེགས་ཚོགས་ཀུན་གྱི་འབྱུང་གནས་སུ། །
བལྟ་བ་ཡིད་ཆེས་སྒོམ་ཚུལ་ལོ། །
ཅི་གསུང་བཀའ་བཞིན་སྒྲུབ་བྱེད་པ། །
མངོན་འདོད་དད་པའི་སྐྱོང་ཚུལ་ལོ། །
E 14



མན་ངག་སྙིང་པོ་བཞུགས་སོ། །
མི་འདོད་རྐྱེན་ངན་བྱུང་བ་སོགས། །
གལ་ཆེའི་གནས་སྐབས་ཐམས་ཅད་དུ། །
བླ་མ་སྤྱི་བོར་བསྒོམ་བྱས་ནས། །
ཕུར་ཚུགས་གསོལ་འདེབས་བྱེད་པ་གཅེས། །
རྒྱ་ཆེན་བསོད་ནམས་གསོག་འདོད་ཚེ། །
བླ་མ་མདུན་དུ་བསྒོམ་བྱས་ནས། །
མཆོད་ཚོགས་རྒྱ་མཚོས་མཆོད་པ་གཅེས། །
འདི་ཕྱི་བར་དོའི་གནས་སྐབས་སུ། །
བླ་མ་སྙིང་དབུས་བསྒོམ་བྱས་ཏེ། །
རང་གི་སེམས་དང་བླ་མ་གཉིས། །
དབྱེར་མེད་བསྲེ་བ་མན་ངག་གོ །
དད་ལྡན་གདུལ་བྱས་གསོལ་བཏབ་ཚེ། །
རང་སེམས་བླ་མ་དབྱེར་མེད་དུ། །
བསྒོམ་ནས་བླ་མའི་ཕྱག་གཡས་ཀྱིས། །
གཞན་ལ་བྱིན་རླབས་བྱེད་པར་བསམ། །
གཞན་གྱིས་ཕྱག་སོགས་བྱེད་པའི་ཚེ། །
116



ལེགས་བཤད་བསྟན་བཅོས་ཕྱོགས་བསྒྲིགས།
བླ་མ་ཉིད་ལ་ཕྱག་བྱེད་པར། །
བསམ་ན་རང་གཞན་ཀུན་ལ་ཕན། །
ཉོན་མོངས་འཁྲུལ་སྣང་ཤར་བའི་ཚེ། །
སྙིང་དབུས་བཞུགས་པ་བླ་མ་རྗེ། །
སྤྱོད་ངན་འདི་ཡིས་ཐུགས་ཁྲེལ་ཞེས། །
བསམ་ན་དེ་མ་ཐག་ཏུ་བཟློག །
དགེ་སེམས་གསར་དུ་སྐྱེས་པའི་ཚེ། །
བླ་མའི་བྱིན་རླབས་འདི་འོ་ཞེས། །
བསམས་ནས་བཀའ་དྲིན་རྗེས་དྲན་ཏེ། །
གུས་པས་མཆོད་ལ་བརྩོན་པར་བྱ། །
མདོར་ན་ཡབ་རྗེ་དམ་པའི་བཀའ། །
གསུང་རབ་སྙིང་པོའི་མཐར་ཐུག་པ། །
གསང་བ་ལས་ཀྱང་ཆེས་གསང་བའི། །
མན་ངག་གནད་ཀྱི་དོན་པོ་ནི། །
རང་སེམས་བླ་མ་ཡི་དམ་གསུམ། །
དབྱེར་མེད་གཅིག་ཏུ་བསྲེས་བྱས་ནས། །
116



མན་ངག་སྙིང་པོ་བཞུགས་སོ། །
གཉིས་སྤངས་མཁའ་དབྱིངས་དབུས་དག་ཏུ། །
དྲན་ཤེས་རྒྱ་ཡིས་བཅིངས་བྱས་ན། །
བདེ་ཆེན་འོད་གསལ་ཉིན་བྱེད་འཆར། །
ཉིན་བྱེད་དེ་ཡི་འོད་ཟེར་གྱིས། །
བཅུ་ཕྲག་བཅུ་དང་བཅུ་གཉིས་ཀྱིས། །
རྒྱན་གྱིས་སྤྲས་པའི་ལྷ་བུ་འབྱུང་། །
ལྷ་བུ་དེ་ཡི་འོད་སྣང་གི །
མཁའ་དབྱིངས་ཡོངས་སུ་འགེང་བར་བྱེད། །
འོན་ཀྱང་འཇིག་རྟེན་མེས་པོ་སོགས། །
མཐུ་ཆེན་གྱིས་ཀྱང་མི་མཐོང་ན། །
སྐྱེ་བོ་ཕལ་བས་མཐོང་རེ་སྐན། །
དེ་ཕྱིར་དེ་ལྟའི་ཚུལ་འདི་ལ། །
སྒྱུ་འཕྲུལ་དྲྭ་བ་ཞེས་སུ་གྲགས། །
ཚུལ་འདི་འཇམ་མགོན་བླ་མ་ཡིས། །
སྙན་བརྒྱུད་མན་ངག་འཛིན་པ་ཡིས། །
སྙིང་གི་བུ་ལ་བརྩེ་བས་གདམས། །
117



ལེགས་བཤད་བསྟན་བཅོས་ཕྱོགས་བསྒྲིགས།
ཕ་མའི་དྲིན་ལན་བསབ་པའི་སྙིང་པོ་
བསྡུས་པ་བཞུགས་སོ། །
བིས་པ་ངག་དབང་མི་ཕམ་ཟླ་བས་མཛད།
ན་མོ།
དུས་གསུམ་སངས་རྒྱས་ཐམས་ཅད་ཀྱི། །
མཁྱེན་བརྩེ་ནུས་པའི་རང་གཟུགས་སྤྱན་རས་གཟིགས། །
བླ་མ་སྐལ་ལྡན་རྒྱ་མཚོ་ཐུགས་རྗེ་ཅན། །
བདག་གི་དྲིན་ཅན་ཕ་མ་ཐུགས་རྗེས་སྐྱོངས། །
བླ་མ་ཁྱེད་ལས་ལྷག་པའི་སྐྱབས་གནས་མེད། །
ཕ་མ་འདི་བས་ལྷག་པའི་དྲིན་ཅན་མེད། །
ད་རེས་མིན་པ་དྲིན་ངོ་ཇི་ལྟར་ཤེས། །
དྲིན་ལན་མྱུར་དུ་བསབ་པར་ཅིས་ཀྱང་འདོད། །
འདོད་པ་ཇི་བཞིན་འགྲུབ་པར་བྱིན་གྱིས་རློབས། །
ཐུགས་རྗེ་མ་ཆུང་བླ་མ་སྤྱན་རས་གཟིགས། །
ཀྱེ་མ་བདག་དང་ཕ་མ་རིགས་དྲུག་རྣམས། །
118



ཕ་མའི་དྲིན་ལན་བསབ་པའི་སྙིང་པོ་བསྡུས་པ།
མཐའ་མེད་འཁོར་པའི་འཇིགས་ལས་བསྐྱབ་ཏུ་གསོལ། །
འཁོར་པ་འདི་ལ་ཐོག་མཐའ་མ་མཆིས་པས། །
སྐྱེ་བ་འདི་ལ་གྲངས་ཤིག་ག་ལ་ཡོད །།
ལུས་རྟེན་འདི་འདྲ་མ་བླངས་བྱ་བ་དང༌། །
ཡུལ་ཕྱོགས་འདི་རུ་མ་སྐྱེས་བྱ་བ་མེད། །
བདག་ནི་ཁམས་གསུམ་འཁོར་པ་གར་སྐྱེས་ཀྱང་། །
སྐྱེ་གནས་བཞི་བོ་གང་ཡང་རུང་བར་སྐྱེས། །
དེ་ལས་མངལ་དང་སྒོང་སྐྱེས་ཐམས་ཅད་ནི། །
དྲིན་ཅན་ཕ་མ་དག་ལ་བརྟེན་ནས་སྐྱེས། །
སྐྱེ་བ་ཐོག་མ་མེད་ནས་ཡང་ཡང་དུ །
ཕ་མར་གྱུར་ནས་དྲིན་གྱིས་བསྐྱངས་པ་ཡི། །
དྲིན་ཅན་ཕ་མ་འདི་དག་སྙིང་རེ་རྗེ། །
བླ་མ་སྤྱན་རས་གཟིགས་ཀྱིས་ཐུགས་རྗེས་ཟུངས། །
སྐྱེ་བ་སྔོན་གྱི་ལས་དང་སྨོན་ལམ་མཐུས། །
ཚེ་འདིའི་ཕ་མ་བུ་ཚར་གྱུར་པ་ལས། །
བརྩེ་གདུང་ལྷག་པར་ཆེ་བའི་དྲིན་ཅན་མ། །
11



ལེགས་བཤད་བསྟན་བཅོས་ཕྱོགས་བསྒྲིགས།
བླ་མ་སྤྱན་རས་གཟིགས་ཀྱིས་ཐུགས་རྗེས་ཟུངས། །
ལྷ་བས་ལྷག་པའི་རྙེད་དཀའ་དོན་ཆེ་བ། །
ཆོས་ལྡན་མི་ལུས་ཡིད་བཞིན་ནོར་བུ་འདི། །
ད་ལྟ་གང་ལས་རྙེད་པའི་དྲིན་ཅན་མ། །
བླ་མ་སྤྱན་རས་གཟིགས་ཀྱིས་ཐུགས་རྗེས་ཟུངས། །
ཨ་མ་དྲིན་ཅན་ལུས་ཀྱི་སྒྲོམ་བུ་ནས། །
ཤ་ཁྲག་གདོས་བཅས་ཕུང་པོ་གཅེས་སྤྲས་ཀྱིས། །
ཟླ་ངོ་བཅུ་ལ་ཁུར་བའི་དྲིན་ཅན་མ། །
བླ་མ་སྤྱན་རས་གཟིགས་ཀྱིས་ཐུགས་རྗེས་ཟུངས། །
ཐུར་སེལ་རླུང་གིས་འབྱུང་བ་གཡོས་པའི་ཚེ། །
ཤ་རུས་ཁ་ཁར་འདྲལ་བའི་སྡུག་མྱོང་ཡང་། །
སེམས་ལ་མི་དགའ་མེད་པའི་དྲིན་ཅན་མ། །
བླ་མ་སྤྱན་རས་གཟིགས་ཀྱིས་ཐུགས་རྗེས་ཟུངས། །
མཇལ་ནས་ཁྲག་དང་ཆུ་སེར་ལྷན་ཅིག་ལུས། །
བཙས་མ་ཐག་ཏུ་གཙང་མའི་ཆབ་ཀྱིས་བཀྲུས། །
བྱི་དོར་གང་ལེགས་བགྱིས་པའི་དྲིན་ཅན་མ། །
120



ཕ་མའི་དྲིན་ལན་བསབ་པའི་སྙིང་པོ་བསྡུས་པ།
བླ་མ་སྤྱན་རས་གཟིགས་ཀྱིས་ཐུགས་རྗེས་ཟུངས། །
ཤ་རུས་ཉོར་ཉོར་ལེན་སྣ་མེད་པའི་དུས། །
ལག་པས་འཇམ་པོར་བླངས་ནས་པང་དུ་བཟུང་། །
ཁ་སྣ་ལྕེ་ཡིས་ལྡག་པའི་དྲིན་ཅན་མ། །
བླ་མ་སྤྱན་རས་གཟིགས་ཀྱིས་ཐུགས་རྗེས་ཟུངས། །
རང་ལུས་རང་གིས་སྐྱོབ་པའི་ནུས་པ་མེད། །
ཉི་ལྷགས་ཚར་གྱི་གདུང་བ་མྱུར་དུ་བསྐྱབས། །
གོམ་པ་ཙོག་པོར་འཇོག་པའི་དྲིན་ཅན་མ། །
བླ་མ་སྤྱན་རས་གཟིགས་ཀྱིས་ཐུགས་རྗེས་ཟུངས། །
ཁ་ཡིས་ཟས་སྙོད་མི་གཙང་ལག་པས་ཕྱིས། །
སྣབས་ལུད་དྲི་མ་ཁ་རུ་སོང་ན་ཡང་། །
སྣང་བ་ཞེན་པ་མ་ལོག་དྲིན་ཅན་མ། །
བླ་མ་སྤྱན་རས་གཟིགས་ཀྱིས་ཐུགས་རྗེས་ཟུངས། །
བྲོང་ལ་ནུ་འབུར་རྒྱས་པའི་འོ་འཛིན་ལས། །
བྱམས་པའི་ཤུགས་ཀྱིས་ཟགས་པའི་ནུ་ཞོའི་རྒྱུན། །
ནམ་འདོད་ཁ་རུ་བསྣུན་པའི་དྲིན་ཅན་མ། ། །
12}



ལེགས་བཤད་བསྟན་བཅོས་ཕྱོགས་བསྒྲིགས།
བླ་མ་སྤྱན་རས་གཟིགས་ཀྱིས་ཐུགས་རྗེས་ཟུངས། །
ཉིན་མཚན་མེད་པར་རུམ་ཕུག་དྲོ་བར་བཅུག །
མཚན་མོ་གཏི་མུག་གཉིད་ཀྱིས་ནོན་པའི་ཚེ། །
གསོད་དོགས་ནུབ་གཉིད་ཆགས་པའི་དྲིན་ཅན་མ། །
བླ་མ་སྤྱན་རས་གཟིགས་ཀྱིས་ཐུགས་རྗེས་ཟུངས། །
འགྲང་དུས་འཛུམ་ཞིང་བགད་ན་སྤྲོ་བ་སྐྱེས། །
ལྟོགས་དུས་གཡོ་ཞིང་ངུ་བ་སྐད་ཅིག་ཀྱང་། །
མི་བཟོད་ནུ་མ་བསྣུན་པའི་དྲིན་ཅན་མ། །
བླ་མ་སྤྱན་རས་གཟིགས་ཀྱིས་ཐུགས་རྗེས་ཟུངས། །
རྐང་བཞི་དུད་འགྲོ་ལྟ་བུར་འགྲོ་བའི་དུས། །
ལག་མགོས་འཐེན་ནས་རྐང་གཉིས་འདེགས་འཇོག་གི །
གམ་ཙེ་གོམ་ཙེ་སློབ་པའི་དྲིན་ཅན་མ། །
བླ་མ་སྤྱན་རས་གཟིགས་ཀྱིས་ཐུགས་རྗེས་ཟུངས། །
དང་པོ་གླེན་པ་ལུག་ལྟར་ལྐུགས་པ་ཞིག །
ད་ལྟ་ཐམས་ཅད་སྨྲ་ཞིང་དོན་གོ་བའི། །
མི་སྐད་འདི་ཙམ་བསླབས་པའི་དྲིན་ཅན་མ། །
122



ཕ་མའི་དྲིན་ལན་བསབ་པའི་སྙིང་པོ་བསྡུས་པ།
བླ་མ་སྤྱན་རས་གཟིགས་ཀྱིས་ཐུགས་རྗེས་ཟུངས། །
ལོ་གསུམ་དུས་སུ་གར་འགྲོ་མིག་གིས་འཚོ། །
ལོ་བཞི་ལ་སོགས་གང་ལོན་གཟུགས་ཚོད་ཀྱི། །
ཞྭ་གོས་ལྷམ་སོགས་བསྒྲུབས་པའི་དྲིན་ཅན་མ། །
བླ་མ་སྤྱན་རས་གཟིགས་ཀྱིས་ཐུགས་རྗེས་ཟུངས། །
ལོ་བཅུ་ལོན་ནས་རང་མགོ་ཐོན་པའི་ཚེ། །
སེམས་ཀྱི་ཁོ་ཐག་ཆོད་པའི་དགའ་སྐྱིད་དང༌། །
རྟག་ཏུ་སྡོད་སྙམ་འགྲོགས་པའི་དྲིན་ཅན་མ། །
བླ་མ་སྤྱན་རས་གཟིགས་ཀྱིས་ཐུགས་རྗེས་ཟུངས། །
སྐྱེས་ཙམ་ཉིད་ནས་ཇི་སྲིད་འགྲོགས་པའི་བར། །
བྱམས་པས་བལྟ་ཞིང་སྙན་པའི་ཚིག་གིས་འབོད། །
བརྩེ་བའི་སེམས་ཀྱིས་སྐྱོང་བའི་དྲིན་ཅན་མ། །
བླ་མ་སྤྱན་རས་གཟིགས་ཀྱིས་ཐུགས་རྗེས་ཟུངས། །
བླ་མ་སངས་རྒྱས་གསུང་གིས་དྲན་གསོས་ནས། །
ཨ་མ་ཁྱོད་ཀྱི་སྐུ་དྲིན་ཡང་ཡང་དུ། །
བསམས་ན་ཡིད་རབ་གཡོ་བའི་དྲིན་ཅན་མ། ། -
123



ལེགས་བཤད་བསྟན་བཅོས་ཕྱོགས་བསྒྲིགས།
བླ་མ་སྤྱན་རས་གཟིགས་ཀྱིས་ཐུགས་རྗེས་ཟུངས། ། །
བདག་གིས་སངས་རྒྱས་གོ་འཕང་འདོད་ན་ཡང་། །
ཨ་མ་ཁྱོད་དྲིན་སྙིང་ནས་མ་བསམས་ཤིང་། །
གཅེས་པར་མ་བཟུང་ལམ་སྣ་ཟིན་ཐབས་མེད། །
སངས་རྒྱས་ཁྱོད་ལ་རག་ལས་དྲིན་ཅན་མ། །
ལམ་བཟང་མ་ནོར་སྟོན་པའི་བླ་མ་དང་། །
ལམ་དེ་གང་ལ་དམིགས་པའི་དྲིན་ཅན་མ། །
ལམ་མཆོག་བསྒྲུབ་ལ་དགོས་པ་ཁྱད་མེད་ན། །
སྔོན་ཆད་དེ་ལྟར་མ་ཤེས་ཤིན་ཏུ་ནོངས། །
ཨ་མ་ཁྱོད་དྲིན་མ་བསམ་བློ་རེ་འགྱོད། །
དྲིན་ཅན་ཡལ་བར་དོར་བ་སྙིང་ནས་འགྱོད། །
མ་གུས་བརྙས་སྨོད་བགྱིས་པ་མཐོལ་ལོ་བཤགས། །
ཁ་ལན་ལག་ལན་བགྱིས་པ་མཐོལ་ལོ་བཤགས། །
སེམས་དཀྲུགས་ཐུགས་དང་འགལ་བ་མཐོལ་ལོ་བཤགས། །
ངག་བཅག་གསུང་དང་འགལ་བ་མཐོལ་ལོ་བཤགས། །
མགོ་བསྐོར་རྫུན་གྱིས་བསླུས་པ་མཐོལ་ལོ་བཤགས། །
124



ཕ་མའི་དྲིན་ལན་བསབ་པའི་སྙིང་པོ་བསྡུས་པ།
བསྙེན་བཀུར་ཚུལ་བཞིན་མ་བྱས་མཐོལ་ལོ་བཤགས། །
ཕ་དང་མ་ལ་གནོད་པའི་ལས་བྱས་པའི། །
སྡིག་ཅན་དེ་དག་སུས་ཀྱང་སྐྱོབ་ཐབས་དཀའ། །
སྔོན་ཚེ་སྟོན་པ་མཛའ་བོའི་བུ་མོ་རུ། ། །
འཁྲུངས་པའི་གཏམ་རྒྱུད་སོགས་ཀྱིས་ཡིད་ཆེས་སྐྱེ། །
ཕ་དང་མ་ལ་གུས་པས་བསྙེན་བཀུར་བའི། །
མི་ལ་བདེ་སྐྱིད་སྙན་གསུམ་ངེས་པར་ཚེ། །
སྔོན་གྱི་སངས་རྒྱས་བྱང་སེམས་ཐམས་ཅད་ཀྱི། །
མཛད་པ་རྣམ་ཐར་བསམ་ན་ཡིད་ཆེས་སྐྱེ། །
སྐྱེ་བ་འདི་ལ་དྲིན་ཅན་ཕ་མ་ཡིས། །
ཆོས་ལྡན་མི་ལུས་བསྐྱེད་པའི་དོན་པོ་ལ། ། །
ཆོས་ཤིག་བྱུང་ན་རང་སྐྱིད་གཞན་སྐྱིད་དེ། །
ཆོས་མཐུན་བསམ་པ་འགྲུབ་པར་བྱིན་གྱིས་རློབས། །
འཆི་བར་ངེས་ཤིང་ནམ་འཆི་ཆ་མེད་ལ། །
འཆི་ཚེ་ཆོས་མིན་གཞན་གྱིས་ཕན་པ་མེད། །
ཤི་ནས་མེད་དུ་མི་འགྲོ་སྐྱེ་ངེས་ཤིང་། །
125



ལེགས་བཤད་བསྟན་བཅོས་ཕྱོགས་བསྒྲིགས།
སྐྱེ་བའང་ངན་འགྲོ་བདེ་འགྲོ་གཉིས་ལས་མེད ། །
གར་སྐྱེ་ལས་ཀྱི་གཞན་དབང་མ་གཏོགས་པ། །
ད་ལྟ་རང་ལ་རང་དབང་ཅི་ཡང་མེད། །
སྡིག་ཅན་བཟོད་པར་དཀའ་བའི་ངན་འགྲོ་དང༌། །
དགེ་བ་གང་བྱས་བདེ་ནས་བདེ་བར་འགྲོ །
ངན་སོང་འཇིགས་ལས་སྐྱོབ་ནུས་དཀོན་མཆོག་གསུམ། །
སྐྱོབ་ཐབས་རང་གིས་མ་བྱས་སྐྱོབ་མི་ནུས། །
བྱ་རྒྱུ་ཆོས་ལས་མེད་པར་བློ་ཐག་ཆོད། །
ཆོས་ཞེས་བྱ་བ་སྡིག་སྤོང་དགེ་སྒྲུབ་ཡིན། །
སྐྱེས་པའི་ཐ་མ་ངེས་པར་འཆི་བ་ལ། །
ཁ་དྲག་ཅན་ཡང་ཅུང་ཟད་འདུག་དབང་མེད། །
གཅིག་ཏུ་འགྲོ་ལ་ཕན་པ་དམ་པའི་ཆོས། །
བླ་མ་སྤྱན་རས་གཟིགས་ཀྱིས་ཐུགས་རྗེས་ཟུངས། །
བསོགས་པའི་ཐ་མ་ངེས་པར་འཛད་པ་ལ། །
སེར་སྣ་ཅན་ཡང་ཅུང་ཟད་འཁྱེར་དབང་མེད། །
གཅིག་ཏུ་འགྲོ་ལ་ཕན་པ་དམ་པའི་ཆོས། །
126



ཕ་མའི་དྲིན་ལན་བསབ་པའི་སྙིང་པོ་བསྡུས་པ།
བླ་མ་སྤྱན་རས་གཟིགས་ཀྱིས་ཐུགས་རྗེས་ཟུངས། །
མཐོན་པོའི་ཐ་མ་ངེས་པར་རྒུད་པ་ལ། །
ང་རྒྱལ་ཅན་ཡང་ཅུང་ཟད་འགྱིང་དབང་མེད། །
གཅིག་ཏུ་འགྲོ་ལ་ཕན་པ་དམ་པའི་ཆོས། །
བླ་མ་སྤྱན་རས་གཟིགས་ཀྱིས་ཐུགས་རྗེས་ཟུངས། །
འགྲོགས་པའི་ཐ་མ་ངེས་པར་འབྲལ་བ་ལ། །
བརྩེ་གདུང་ཅན་ཡང་ཅུང་ཟད་འགྲོགས་དབང་མེད། །
གཅིག་ཏུ་འགྲོ་ལ་ཕན་པ་དམ་པའི་ཆོས། །
བླ་མ་སྤྱན་རས་གཟིགས་ཀྱི་ཐུགས་རྗེས་ཟུངས། །
མ་ཁྱོད་འདི་ནས་གཅིག་པུར་འགྲོ་བའི་ཚེ། །
ང་དང་ཁྱོད་དང་སྤྱན་རས་གཟིགས་མགོན་གསུམ། །
མཇལ་བའི་སྨོན་ལམ་འཚལ་ལོ་དྲིན་ཅན་མ། །
ཚེ་འདིར་ཡུན་རིང་འགྲོགས་པའི་དུས་ཀྱི་མཐར། །
མནར་གཅོད་སྡུག་བསྔལ་མེད་པར་དགའ་བཞིན་དུ། །
ཞིང་མཆོག་བདེ་བ་ཅན་དེར་སྐྱེ་བར་ཤོག །
སྐྱེས་ནས་བླ་མ་སངས་རྒྱུས་མཇལ་བར་ཤོག །
1 27



ལེགས་བཤད་བསྟན་བཅོས་ཕྱོགས་བསྒྲིགས།
མཇལ་ནས་བྱང་ཆུབ་ལུང་བསྟན་ཐོབ་པར་ཤོག །
ཐོབ་ནས་སེམས་ཅན་དོན་རྣམས་བྱེད་པར་ཤོག །
བླ་མ་སྤྱན་རས་གཟིགས་དབང་ཐུགས་རྗེ་ཅན། །
སྨོན་ལམ་ཐམས་ཅད་འགྲུབ་པར་བྱིན་གྱིས་རློབས། །
དེར་སྨྲས་པ།
དམ་པའི་གསུང་ལ་བཅོས་སླད་མི་འོས་ཀྱང་། །
ཕལ་པའི་ངག་སྒྲོས་བྱི་དོར་བགྱིས་པ་འདི། །
མི་ཕམ་དབྱངས་ཅན་དགའ་བའི་བློ་གྲོས་ཀྱིས། །
མི་ཕམ་དཀོན་མཆོག་ཅེས་བྱའི་འདོད་ངོར་སྨྲས། །
དད་མེད་རྣམས་ལ་དོན་དུ་མི་འགྱུར་ཡང་། །
དད་པ་ཅན་ལ་ཅི་ཡང་ཕན་པ་སྲིད། །
རྡོ་ཐོག་མྱུ་གུའི་རེ་བ་མ་མཆིས་ཀྱང་། །
ཞིང་ལ་ས་བོན་གང་བཏབ་སྐྱེ་ལ་ལྟོས། །
བསོད་ནམས་གསེར་གྱི་ཐུར་མ་རིང་པོ་དེས། །
རང་གཞན་ཀུན་གྱི་བློ་གྲོས་མིག་ཕྱེ་ནས། །
སྟོང་ཉིད་སྙིང་རྗེའི་སྙིང་པོ་ཅན་གྱི་ཡུམ། །
རང་ཞལ་རྗེན་པར་མཐོང་བའི་སྐལ་བཟང་ཤོག །
128



ལུགས་ཟུང་གི་བླང་དོར་འཛོལ་མེད་དུ་འདོམས་པའི་བསླབ་བྱ་རིན་པོ་ཆེའི་དོ་ཤལ།
ལུགས་ཟུང་གི་བླང་དོར་འཛོལ་མེད་དུ་
འདོམས་པའི་བསླབ་བྱ་རིན་པོ་ཆེའི་
དོ་ཤལ་བཞུགས་སོ། །
དངུལ་ཆུ་དྷརྨ་བྷ་དྲས་མཛད།
ཨོཾ་བདེ་ལེགས་སུ་གྱུར་ཅིག
སྨྲ་བ་ཟླ་མེད་འདྲེན་མཆོག་ཤཱཀྱའི་རྒྱལ། །
རྒྱལ་སྲས་འཇམ་པའི་དབྱངས་དང་མི་ཕམ་མགོན། །
མགོན་པོ་ཀླུ་སྒྲུབ་ཐོགས་མེད་ཇོ་འབྲོམ་ཟུང་། །
ཟུང་འཇུག་མངོན་གྱུར་འཇམ་མགོན་བླ་མར་འདུད། །
ལུགས་གཉིས་ཤེས་བྱའི་ཁྱོན་དང་མཉམ་སོང་བའི། །
གྲངས་མེད་རྒྱལ་ཀུན་མཁྱེན་པའི་ཆུ་ཀླུང་འབུམ། །
ཡིད་འཕྲོག་མཚན་དཔེའི་རྒྱ་མཚོར་ལེགས་འཁྱིལ་བ། །
ངག་དབང་དབྱངས་ཅན་ལྷ་མོས་དགེ་ལེགས་སྩོལ། །
129



ལེགས་བཤད་བསྟན་བཅོས་ཕྱོགས་བསྒྲིགས།
ཚེ་འདིའི་བདེ་སྒྲུབ་འཇིག་རྟེན་མི་ཆོས་དང་། །
གཏན་གྱི་བདེ་སྒྲུབ་དམ་པའི་ལྷ་ཆོས་གཉིས། །
འགལ་མེད་གཅིག་གྲོགས་གཅིག་ཏུ་འཆར་བའི་གཏམ། །
སྒྲོག་ལ་སྒྲ་འཛིན་གཏོད་དང་ཤེས་ལྡན་དག །
འཇིག་རྟེན་མི་ཆོས་གཙང་མ་བཅུ་དྲུག་དང་། །
དམ་པའི་ལྷ་ཆོས་དགེ་བ་བཅུ་ཡི་ཁྲིམས། །
ཆོས་ལྡན་ས་སྤྱོད་མེས་དབོན་རྣམ་གསུམ་གྱིས། །
བྱང་ཕྱོགས་འགྲོ་ལ་བཅས་འདི་ངེས་པར་མཛོད། །
འདི་སྣང་དགྲ་བོའི་འཇིགས་འཕྲོག་དཔོན་པོ་ལའང་། །
གུས་པས་བསྙེན་བཀུར་རིམ་གྲོ་བྱ་དགོས་ན། །
སྲིད་ཞིའི་འཇིགས་པ་ཀུན་སེལ་མཆོག་གསུམ་ལ། །
ཕྱག་མཆོད་སྐྱབས་འགྲོར་དུས་ཀུན་བརྩོན་པར་མཛོད། །
དང་པོར་ལས་འབྲས་སྤང་བླང་ཤེས་པ་དང་། །
བར་དུ་ནན་ཏན་ཉམས་སུ་ལེན་པ་དང་། །
ཐ་མར་སྡིག་སྒྲིབ་སྟོབས་བཞིས་སྦྱོང་བ་ནི། །
དམ་ཆོས་སྒྲུབ་ཚུལ་ལགས་པས་འབད་པར་མཛོད། །
130



ལུགས་ཟུང་གི་བླང་དོར་འཛོལ་མེད་དུ་འདོམས་པའི་བསླབ་བྱ་རིན་པོ་ཆེའི་དོ་ཤལ།
ཁམས་གསུམ་འགྲོ་ཀུན་གཉེན་དུ་མཚུངས་མོད་ཀྱང་། །
ཚེ་འདིའི་སྒྱུ་ལུས་སྟེར་བའི་ཕ་དང་མ། །
ཕན་འདོགས་ཞིང་དུ་རྒྱལ་བས་བསྔགས་པ་ལ། །
ཡིད་ཆེས་གུས་པས་བཀུར་སྟི་བསྒྲུབ་པར་མཛོད། །
སྟོབས་འབྱོར་ཁ་དྲག་ལྡན་པའི་སྐྱེ་བོ་ནི། ། །
མང་ཡང་བསྟན་འགྲོར་ཕན་ཐོགས་ཅང་མ་མཆིས། །
དེ་ཕྱིར་ལུང་རྟོགས་ཡོན་ཏན་མཛོད་འཛིན་པའི། །
དམ་པ་སྤྱི་གཙུག་རྒྱན་དུ་བསྟེན་པར་མཛོད། །
རིགས་རུས་ཆོ་འབྲང་བཙུན་པའི་ཡ་རབས་དང་། །
ན་ཚོད་ཐོས་དང་བསླབ་པས་རྒན་པ་ལ། །
ཕུ་དུད་བསྒྲུབ་ན་བདེ་སྐྱིད་འཕེལ་འགྱུར་ཞེས། །
མཁས་མཆོག་དཔའ་བོས་གསུངས་ལ་ཡིད་ཆེས་མཛོད། །
ཁྱི་དང་གློ་བ་ཕྲད་པ་ཇི་བཞིན་དུ། །
རྒྱུས་མེད་མི་ལ་གསར་འགྲོགས་མ་སྔ་བར། །
དབྱར་དགུན་འགྱུར་མེད་ལྷ་ཤིང་ཤུག་པ་ལྟར། །
སྔར་འདྲིས་མཛའ་བཤེས་ཀུན་ལ་གཞུང་རིང་མཛོད། །
131



ལེགས་བཤད་བསྟན་བཅོས་ཕྱོགས་བསྒྲིགས།
ཐག་རིང་གཉེན་ལས་ཁྱིམ་མཚེས་དགྲ་བོ་ཡང་། །
དགའ་ཞེས་གནའ་བོའི་ངག་ལས་འབྱུང་བ་བཞིན༑ །
ཡུལ་མི་ཁྱིམ་མཚེས་རང་ལྟོས་འཁོར་འབངས་དང༌། །
གཉོམ་ཆུང་ཀུན་ལ་ཕན་པ་གང་ཐོགས་མཛོད། །
མཆོག་གསུམ་དཀར་ཕྱོགས་ལྷ་དང་རང་སེམས་གསུམ། །
དཔང་བཙུགས་དྲང་བོའི་ངང་ཚུལ་འཛིན་པ་ལ། །
སྔོན་བྱུང་ཁྱིམ་བདག་ཚུལ་ཁྲིམས་ཚོང་དཔོན་གྱི། །
འགྲན་ཟླར་འོས་པའི་ཡི་དམ་བརྟན་པོ་མཛོད། །
དམྱལ་བའི་བུད་ཤིང་ལྟ་བུའི་སྡིག་ཅན་འགའི། །
འཕྲལ་སྣང་ཟས་གོས་སྟོབས་འབྱོར་ཁ་དྲག་ལ། །
འགྲམ་ཆུ་ལྡང་ནས་དེ་རྗེས་མ་འབྲང་བར། །
ཡ་རབས་དམ་པའི་ཚོགས་ལ་མིག་ལྟོས་མཛོད། །
ཟས་ནོར་སྔོན་གྱི་སྦྱིན་ཤུགས་ལ་རག་པས། ། །
གསོག་སྲུང་དམ་ཡང་འཕེལ་བའི་ངེས་པ་མེད། །
དེ་བས་འདི་ཕྱིའི་བདེ་ལེགས་སྤེལ་བཞེད་ན། }
མཆོད་སྦྱིན་གཉིས་ཀྱི་ཕྱོགས་སུ་ལོངས་སྤྱོད་མཛོད། །
132



ལུགས་ཟུང་གི་བླང་དོར་འཛོལ་མེད་དུ་འདོམས་པའི་བསླབ་བྱ་རིན་པོ་ཆེའི་དོ་ཤལ། །
རང་ལ་ཆེ་ཕྲའི་ཕན་འདོགས་སྐྱེ་བོ་ལ། ། །
ལྷག་དང་མཉམ་སོགས་རང་ནུས་དང་བསྟུན་པའི། །
ཕན་ལན་བགྱིད་པའི་བསམ་སྦྱོར་མ་བསྟེན་ན། །
ཁྲེལ་མེད་གྲངས་སུ་བརྩི་བས་དོགས་ཟོན་མཛོད། །
ངག་ནས་ཅལ་ཅོལ་ར་སྨྲ་ལུག་སྨྲ་དང་། །
བྲེ་དང་སྲང་ལ་གཡོ་སྒྱུ་བྱེད་པ་སོགས། །
ཁ་ཞེ་ངོ་ལྐོག་བསམ་སྦྱོར་འགལ་བའི་ལས། །
མཐའ་དག་སྲོག་འཕྲོག་དུག་བཞིན་སྤོང་བར་མཛོད། །
འགྲོ་ཀུན་བདེ་འདོད་སྡུག་བསྔལ་མི་འདོད་ཕྱིར། །
ཆགས་སྡང་བྲལ་བའི་བཏང་སྙོམས་ཆེན་པོའི་ངང་། །
དགེ་དང་བདེ་བར་སྤྱོད་པ་འགའ་མཐོང་ཚེ། །
ཕྲག་དོག་མེད་པའི་དགའ་བ་བསྒོམ་པར་མཛོད། །
གཡོ་སྒྱུ་ཞགས་སྣེས་ཆགས་ལྡན་དམ་བཅིངས་ནས། །
ངན་སྤྱོད་གཡང་དུ་སྐྱུར་བར་བྱེད་པ་ཡི། །
དུག་འདྲེས་ཁམ་ཟས་ལྟ་བུའི་བུད་མེད་ཀྱི། །
གྲོས་དབང་མ་གཏོང་རང་ཐག་གཅོད་པར་མཛོད། །
133



ལེགས་བཤད་བསྟན་བཅོས་ཕྱོགས་བསྒྲིགས།
དམན་འབྲིང་ཆེན་པོ་སུ་ལ་སྨྲ་ཡང་རུང་། །
རང་གཞན་འཕྲལ་ཕུགས་དོན་ལ་ལེགས་གཞིགས་ནས། །
ཧ་ཅང་ཕེར་དང་ཞུམ་མིན་བདེན་གཏམ་གྱིས། །
འཇམ་ཞིང་དོན་ཕིགས་སྨྲ་ཚུལ་མཁས་པར་མཛོད། །
གཏིང་རིང་འཁོར་པའི་གཅོང་རོང་ཟབ་མོའི་ནང་། །
སྙིགས་མའི་ཚེར་རྣོན་སྐྱེས་པའི་ཀློང་ཚུད་ཕྱིར། །
ཕྱི་ནང་གང་ནས་གནོད་འཚེ་ཅི་བྱུང་ཡང་། །
ཐེག་པ་ཆེ་ཞིང་བློ་ཁོག་ཡངས་པར་མཛོད། །
གྲོག་སྦུར་ནས་བཟུང་བསམ་ཤེས་མི་ཡི་བར། །
ཀུན་གྱི་གཅེས་པ་སོ་སོའི་སྲོག་ཡིན་ཞིང་། །
རང་ལ་ཚེར་མ་ཟུག་པའང་མི་བཟོད་པའི། །
ངང་ཚུལ་བསམས་ནས་སྲོག་གཅོད་སྤོང་བར་མཛོད། །
གཞན་གྱིས་ཡོངས་སུ་བཟུང་བའི་དངོས་པོ་དག །
མཐུ་དང་འཇབ་བུའི་སྒོ་ནས་བླངས་གྱུར་ན། །
འཕྲལ་དུ་གཏམ་ངན་རྒྱལ་ཁྲིམས་ཆད་པ་འཕོག །
ཕྱི་མ་དབུལ་པོར་འགྱུར་བས་བག་ཟོན་མཛོད། །
134



ལུགས་ཟུང་གི་བླང་དོར་འཛོལ་མེད་དུ་འདོམས་པའི་བསླབ་བྱ་རིན་པོ་ཆེའི་དོ་ཤལ།
འཁོར་པའི་བཙོན་རར་འཆིང་བྱེད་ལྕགས་སྒྲོག་དེ། །
འདོད་ཆགས་སྲེད་པ་ཡིན་པར་ཤེས་བྱས་ནས། །
བགྲོད་བྱ་ཡན་ལག་གནས་དང་དུས་མིན་དུ། །
ལོག་པར་གཡེམ་པ་འབད་པས་སྤོང་བར་མཛོད། །
ཕྱི་མར་རོ་འཛིན་ཐོང་གཤོལ་གྱིས་རྨོ་ཞིང་། །
ཚེ་འདིར་དམན་པའི་གྲལ་དུ་ཚུད་པ་དང༌། །
གཞན་གྱི་འདོད་དོན་སྒྲུབ་ལ་གེགས་བྱེད་པའི། །
འདུ་ཤེས་བསྒྱུར་བའི་རྫུན་ཚིག་སྤོང་བར་མཛོད། །
སེམས་ཅན་མཐུན་པ་རྣམས་ལ་དབྱེ་འདོད་དང་། །
མི་མཐུན་པ་ལ་མི་འདུམ་པར་འདོད་ནས། །
འབྱེད་ཚིག་བདེན་རྫུན་སྙན་མིན་གང་རུང་གིས། །
སྨྲ་བ་ཕྲ་མ་ལགས་པས་སྤོང་བར་མཛོད། །
རིགས་ལུས་ཚུལ་ཁྲིམས་ཀུན་སྤྱོད་སྐྱོན་སྒྲོག་སོགས། །
ཕ་རོལ་སྙིང་ལ་བསྣུན་པའི་ཚིག་རྩུབ་མོས། །
རང་གཞན་དགེ་རྩའི་ལྗོན་ཤིང་སྲེག་འགྱུར་བས། །
རྩུབ་མོའི་ཚིག་དེ་གྲེ་བར་བསྐྱིལ་བར་མཛོད། །
135



ལེགས་བཤད་བསྟན་བཅོས་ཕྱོགས་བསྒྲིགས།
རྒྱལ་བློན་ཆོམ་རྐུན་འདོད་པ་བུད་མེད་ཀྱི། །
གཏམ་སོགས་དོན་མེད་ཅལ་ཅོལ་སྣ་ཚོགས་ཀྱིས། །
རང་གཞན་དགེ་སེམས་རྩད་ནས་འབྱིན་བྱེད་པ། །
ངག་ཀྱལ་ལགས་པས་འདི་ཡང་སྤོང་བར་མཛོད། །
ཆགས་བརྐམ་འཆུམས་འཁུ་ཟིལ་ནོན་སེམས་དང་ལྔས། །
གཞན་གྱི་ནོར་དང་ཡོ་བྱད་ལ་སོགས་པ། །
བདག་གིར་གྱུར་ཅིག་སྙམ་དུ་སྨོན་པ་ནི། །
བརྣབ་སེམས་ལགས་པས་ཡང་དག་སྤོང་བར་མཛོད། །
ཞེ་སྡང་མི་བཟོད་འཁོན་འཛིན་འཁུ་བ་དང་། །
ཟིལ་ནོན་སེམས་ལྔས་སེམས་ཅན་གཞན་དག་ལ། །
གནོད་ཅིང་འཚེ་བའི་བསམ་ངན་འཆང་བ་ནི། །
ཉེས་དམིགས་ལྷག་པར་ཆེ་བས་སྤོང་བར་མཛོད། །
རྨོངས་དང་དྲག་ཤུལ་ལོག་པར་རྒྱུན་དུ་ཞུགས། །
རབ་ཏུ་ཉམས་དང་ཟིལ་ནོན་སེམས་ལྔ་ཡིས། །
ལས་འབྲས་བདེན་བཞི་དཀོན་མཆོག་གསུམ་ལ་སོགས། །
མེད་པར་ལྟ་བའི་ལོག་ལྟ་སྤོང་བར་མཛོད། །
136



ལུགས་ཟུང་གི་བླང་དོར་འཛོལ་མེད་དུ་འདོམས་པའི་བསླབ་བྱ་རིན་པོ་ཆེའི་དོ་ཤལ།
དེ་ལྟར་ཇི་སྐད་གདམས་པ་བཞིན་བསྒྲུབས་ན། །
ཚེ་འདིར་ཡ་རབས་མཁས་པའི་གྲྭར་ཚུད་ཅིང་། །
ཕྱི་མར་མངོན་མཐོའི་རྟེན་བཟང་རིམ་བརྒྱུད་ནས། །
ངེས་ལེགས་གྲོང་ཁྱེར་བགྲོད་པར་གདོན་མི་ཟ། །
འོན་ཏེ་རང་ཉིད་སྡོམ་གསུམ་ཡོངས་མནོས་ཀྱང་། །
བག་མེད་སྤྱོད་པས་ཉིན་མཚན་འདའ་བཞིན་དུ། །
གཞན་ལ་འདོམས་འདི་མཛེ་ཅན་འགའ་ཞིག་གིས། །
མཁའ་ལྡིང་དབང་པོའི་སྒྲུབ་ཐབས་བསྔགས་དང་མཚུངས། །
དེ་ལྟ་ན་ཡང་དཔྱོད་ལྡན་གྲོགས་པོ་ཡིས། །
ནན་ཏན་ཆེན་པོས་ཡང་ཡང་བསྐུལ་བའི་ངོར། །
འཁོས་བྲལ་དགེ་སྦྱོང་དྷརྨ་བྷ་དྲ་ཡིས། །
བཞད་ལྗོངས་ས་འཛིན་ཕུག་ཡངས་ངོས་སུ་སྦྱར། །
དེ་ལས་འོངས་པའི་རབ་དཀར་དགེ་བའི་མཐུས། །
དྲིན་ཅན་མཁའ་མཉམ་འགྲོ་བ་མཐའ་དག་ལ། །
ལུགས་ཟུང་བླང་དོར་འཛོལ་མེད་འདོམས་པ་ལ། །
རྣམ་མཁྱེན་རྒྱལ་བ་ཀུན་དང་མཚུངས་པར་ཤོག །
137



ལེགས་བཤད་བསྟན་བཅོས་ཕྱོགས་བསྒྲིགས།
ཅེས་ལུགས་ཟུང་གི་བླང་དོར་འཛོལ་མེད་དུ་འདོམས་པའི་བསླབ་
བྱ་རིན་པོ་ཆེའི་དོ་ཤལ་ཞེས་བྱ་བ་འདི་ནི། དཔྱོད་ལྡན་བཀྲ་ཤིས་ཆོས་
འཕེལ་ལགས་ནས་ནན་ཆེན་པོས་བསྐུལ་ངོར། དགེ་སྦྱོང་དབང་ཕྱུག་ཆོས་
བཟང་གིས་སྦྱར་པའོ། །
138



ཞལ་གདམས་གདམས་པའི་ལྕགས་ཀྱུ། །
ཞལ་གདམས་གདམས་པའི་ལྕགས་ཀྱུ་བཞུགས་སོ།།
ཞང་སྟོན་བསྟན་པ་རྒྱ་མཚོས་མཛད།
བླ་མ་འཇམ་པའི་དབྱངས་ལ་ཕྱག་འཚལ་ལོ། །སྐབས་ཀྱི་དོན་
ནི། ཁྱོད་ཀྱིས་གཞུང་ལུགས་ལ་ཐོས་བསམ་བགྱིས། བཤེས་གཉེན་
དམ་པ་མང་དུ་བསྟེན། གདམས་ངག་ནི་ཡོད། འདུས་བྱས་ཐམས་
ཅད་རྟག་པ་ཡིན་པ་ཤེས། འཁོར་པའི་མཚན་ཉིད་བདེ་བ་ཡིན་པ་
མཐོང་། ད་བསམ་བློ་ཞིག་གཏོང་རན་ཡིན་ཚོད་དུ་འདུག་པས་སྒྲུབ་
པ་ཉམས་ལེན་ཞིག་ཨེ་ཡོང་སྙམ་པའི་རེ་བ་བདག་ལ་ཡོད། སྒྲུབ་པའི་
གཞི་རྟེན་ཚུལ་ཁྲིམས་དག་པ་ཡིན་ཀྱང་བསྲུང་བྱ་སྣ་གཅིག་གི་ཆོག་
ཤེས་མི་བྱ་བར་ཕྱོགས་ཐམས་ཅད་ནས་ར་བ་བརྟན་པོ་དགོས།
དེའི་སྟེང་ནས་ཉམས་སུ་ལེན་ལུགས་མཱ་ཨ་ལགས་ཚང་ལ་འཇམ་པའི་
དབྱངས་ཀྱིས་གསུངས་པ་ལྟར་སུམ་སྐྱ་བྱེད་དགོས། དེ་ལ་ལྟུང་
བཤགས་གསུངས་ནས་བཤགས་སྦྱངས་བྱས་ན་དེ་ལས་དགའ་མེད།
གང་ལྟར་ཡན་ལག་བདུན་པ་མཎྜལ་མཆོད་འབུལ་སོགས་བསགས་
139



ལེགས་བཤད་བསྟན་བཅོས་ཕྱོགས་བསྒྲིགས།
སྦྱངས་ཀྱི་རློན་ཞིག་ཡོད་ན་ཚིག་སྤྱིའི་མྱུ་གུ་དེ་ཇེ་རློན་དུ་འགྲོ་བ་་་་
མྱོང་བས་ཀྱང་གྲུབ། ལམ་ཐུན་མོང་པ་སྔོན་འགྲོ་ཁོ་ན་མིན་གྱི་དེས་
གཞི་འཛིན་དགོས་པ་ཐུན་མོང་ཞེས་པའི་ཚིག་གི་ནུས་པས་ཤེས།
ཐོག་མར་དད་པས་སྣ་མ་དྲངས་ན་དགེ་སེམས་ཡིན་མིན་ཡང་ཤེས་
དཀའ། དད་པ་དམིགས་རྐྱེན་ལས་སྐྱེ་དགོས་པས་ཡོན་ཏན་བསམ་
པ་གལ་ཆེ། ཡོན་ཏན་མཐོང་བའི་གེགས་སེལ་ཚུལ་ལྷ་རྣམས་རུང་
བར་བྱ་བའི་ཕྱིར་ཞེས་པ་ལྟར་ཡིན། དད་པ་ཕྱོགས་ཞེན་དུ་མི་འགྲོ་
བའི་ཐབས་ཤེས་པ་ཡང་གལ་ཆེ། མི་རྟག་པ་ལ་ཕྲ་རགས་མང་དུ་
གསུངས་མོད་ཐོག་མར་སང་ཕོད་ད་ཙམ་བདག་ཇི་འདྲ་སྙམ། དེ་
ལས་ཇེ་རིང་དུ་བཏང་སྟེ་མ་མཐའ་ལོ་ལྔ་བཅུ་ཚུན་ཆད་ལ་འཆི་བར་
ཐག་ཆོད་སྙམ་དུ་བསམ། དེ་ནས་འཆི་ཁ་མའི་གནས་སྐབས་དང་།
བར་དོའི་གནས་སྐབས་སོགས་རིམ་པར་བསམ། དེ་ནས་སྐྱེ་བ་
གཅིག་དང་བཅུ་ཁྲི་འབུམ་སོགས་བླང་ན་སྐྱིད་སྡུག་ཇི་འདྲ་ཡོང་་་
དགོས་རྒྱུ་རེད་བསམ། ཡང་ཁ་ཚུར་འཁོར་ཏེ་ད་ལྟ་བླ་མ་འདི་འདྲ་
དང་མཇལ། གདམས་ངག་འདི་འདྲ་ཡོད། ཤེས་རབ་དེ་ཙམ་མཆིས་
བཞིན་དུ་དེས་དགོས་པ་གང་ཡང་མ་བྱུང་ན་ཅི་བྱེད་སྙམ་དུ་བློ་་་་
140



ཞལ་གདམས་གདམས་པའི་ལྕགས་ཀྱུ། -
འཚབ་ཨེ་ལང་བལྟ། དེ་ནས་ཡུལ་བ་ཁྱིམ་ཚང་ལ་བསམ་ན་བཟའ་མི་
ཁྱིམ་གང་བོའི་ཤུལ་ན་མི་རེ་རེ་ལས་མེད། གྲྭ་ཐོག་གྲོགས་མཆེད་
སོགས་རང་ལས་རྒན་གཞོན་མང་བོ་ཤི་སོང་ཚུལ་རེ་རེ་བཞིན་དྲན་
པར་བྱ༑ སྤྱིར་གྱི་བསྟན་པའི་དར་རྒུད། འཇིག་རྟེན་གྱི་བདེ་སྡུག་བྱ་
བ་ཆེ་ཆུང་ཐམས་ཅད་འགྱུར་སོང་བ་འདི་ལ་བསམ་བློ་བཏང་། སྟོན་
པ་ཐུགས་རྗེ་ཅན་གྱིས་དགེ་སློང་དག་ཤེས་པ་ནི་འགྲིབ། ཞེས་པ་ནས།
ངེས་པར་འཇིག་པར་གྱུར་པས་ཞེས་སོགས་ལ་བསམ་བློ་ལེགས་པར་
བཏང་ན་ཕན་ཐོགས་ཅུང་ཟད་ཡོད། དེ་ཆགས་ཞེན་དང་འདྲེས་
ཡོད་པ་འདྲ་བས་བསམ་བློ་ཅུང་ཟད་རྒྱ་བསྐྱེད་དེ་འཁོར་བར་སྐྱེ་བ་
ཞིག་བླངས་ཕྱིན་མཐའ་མི་བརྟན་པས་སྡུག་བསྔལ་འབའ་ཞིག་ལས་
མི་འདུག་ཚུལ་ཞིབ་ཏུ་བསམ་ན་གང་དུ་སྐྱེས་ཀྱང་སྡུག་བསྔལ་གྱི་
གནས་ཞེས་སོགས་གསུངས་པ་ལ་མིག་གིས་མཐོང་རྒྱུ་དང༌། ལག་
པས་འཛིན་རྒྱུ་ལྟ་བུའི་གོ་བ་ཞིག་འཆར། དེ་ནས་ཀུན་འབྱུང་གི་སྡུག་
འོག་འདི་ནས་ཐར་བ་ཞིག་བྱུང་ན་སྙམ་པས་མ་རིག་པ་ལ་གནང་བ་
གཏན་ཞུས་ཤིག་བྱེད་ལུགས་ཨེ་འདུག་སོམས། མགོ་འདྲེན་བྱེད་
མཁན་མི་རྟག་སོགས་བཅུ་དྲུག་པོ་ཡིན་ཀྱང་བུ་བཟང་བ་བོ་བདག་
141



ལེགས་བཤད་བསྟན་བཅོས་ཕྱོགས་བསྒྲིགས།
མེད་རྟོགས་པའི་ཤེས་རབ་རེད། དེའི་མ་ནིའི་འོག་ལ་འཇུག་རྒྱུ་རེ་ཨེ་
རྙེད་རེམ། ཁ་ནས་བཤད་རྒྱུ་ཙམ་དེས་ཁོ་མི་མགུ། ཏན་ཏན་ཏིག་
ཏིག་ཅིག་དཀའ་རུང་ཕྱོགས་འགྲོ་རེ་ཤིན་ཏུ་གལ་ཆེ། དེ་ནས་རང་གི་
མའམ་གཉེན་དྲིན་ཅན་ཞིག་རྐང་ལག་རྣམས་མེས་ཚིག་ནས་ཉམ་་་
ཐག་པའི་སྐད་ཀྱིས་རང་ལ་འབོད་ཅིང་ཡོད་ན། ཁྱོད་རེ་ཞིག་སྡོད་
དང་ང་མི་ཁོམ་པར་འདུག་ཟེར་ལུགས་ཨེ་འདུག་མྱོང་བ་ལ་བསྐོར་
ནས་བསམ། དེའི་མཚམས་ནས་གཉེན་ཉེ་དུ་ཤི་སོང་བ་རྣམས་ཀྱིས་
ད་ལྟ་སྐྱིད་སྡུག་ཇི་འདྲ་མྱོང་བ་སུས་ཤེས། དེས་མཚོན་ནས་མ་དྲིན་
ཅན་ལ་ལ་ཚ་བས་ཉམ་ཐག ལ་ལ་གྲང་བས་ཉམ་ཐག་ལ་ལ་བཀྲེས་
སྐོམ་གྱིས་ཉམ་ཐག ལྷག་པར་ཤིང་རྟ་འདྲེན་པའི་ཕྱུགས་སོགས་མིག་
གིས་མངོན་སུམ་དུ་མཐོང་བ་རྣམས་ཡིད་ཡུལ་དུ་བྱས། དེ་ཚོས་སྡུག་
བསྔལ་ཇི་འདྲ་མྱོང་ན་མྱོང་དུ་ཆུག ང་ལ་ཟ་རྒྱུ་དང་གོན་རྒྱུ་ཡོད།
ཡོན་ཏན་དང་བཀུར་བསྟི་ཡོད་སྙམ་དུ་བསྡད་ན་དེ་ལས་ཁྲེལ་མེད་
པ་སུ་ཡོད་སྙམ་དུ་བསམ། དེ་ནས་དེ་དག་ལ་ཕན་བདེ་སྒྲུབ་ལུགས་
གཏན་ནས་མེད་ན་ཐབས་མི་སྣང་ཡང་། སྔོན་གྱི་སངས་རྒྱས་ཐམས་
ཅད་དང་པོ་སེམས་ཅན་ཡིན་པས་གྲོལ་ལུགས་ཤིག་ཡོད་འདུག དེས་
1 42



ཞལ་གདམས་གདམས་པའི་ལྕགས་ཀྱུ། །
ན་མ་རྒན་དེ་རྣམས་ཀྱི་བདེ་བ་ཐམས་ཅད་ངས་བསྒྲུབ། སྡུག་བསྔལ་
ཐམས་ཅད་ངས་བསལ། དེ་ཡང་གཞན་ལ་རག་མ་ལས་པར་བདོག་
གཅིག་པུས་སྒྲུབ་པ་ཞིག་བྱུང་ན་སྙམ་དུ་སེམས་དུང་དུང་བ་བྱེད། དེ་
ནས་འབྲས་བུ་སངས་རྒྱས་ཀྱི་གསང་བ་བསམ་གྱིས་མི་ཁྱབ་པའི་ཡོན་
ཏན་དྲན་ནས་དེ་འདྲ་བ་ཞིག་ཐོབ་ན་སེམས་ཅན་གྱི་དོན་མཐའ་་་
དག་སྒྲུབ་ནུས་པར་ཐག་ཆོད་མོད། དེ་སྤང་ལས་ཤྭ་མོ་བརྡོལ་བ་ལྟར་
མི་ཡོང་བས་རྒྱུ་ཕུན་སུམ་ཚོགས་པ་ཞིག་གིས་སྒྲུབ་དགོས་པས་ ཕར་
ཕྱིན་དྲུག་དང་བསྡུ་དངོས་བཞི་ལ་བསླབ་ཚུལ་ས་རྒྱན་སྦྱར་བ་ལས་
བྱུང་བ་དང་། ཡུལ་མཁྱེན་པ་གསུམ། ལམ་སྦྱོར་བ་བཞི་ཉམས་སུ་
བླངས་ནས་འབྲས་བུ་ཆོས་སྐུ་དང་འཕྲིན་ལས་ཉེར་བདུན། འབྱུང་
ཚུལ་སོགས་རྒྱ་ཆེན་སྤྱོད་པ་དང་། གྲུབ་མཐའ་སོ་སོའི་བཞེད་ལུགས་
ཀྱི་ལྟ་བ་རིམ་གྱིས་ཇེ་ཕྲར་འགྲོ་ཚུལ་རྩ་འཇུག་བཞི་གསུམ་སོགས་ཀྱི་
དགོངས་པ་ལྟར་ཟབ་མོ་ལྟ་བའི་རིམ་པ། དེའི་སྟེང་དུ་ལམ་པ་གཉིས་
སོགས་བསྣན་ཏེ་མདོ་སྔགས་ཆ་ཚང་བའི་ལམ་གྱི་བགྲོད་ལུགས་སྤྱི་་
ཁོག་ཙམ་འཆར་བར་བྱས་ནས། དེའི་ཆེད་དུ་ཉམས་ལེན་འདི་བྱེད་
པས་འདི་དེ་འདྲ་བའི་རྒྱུར་གྱུར་ཅིག་སྙམ་དུ་སྨོན་ལམ་གྱི་རྣམ་པས་
143



ལེགས་བཤད་བསྟན་བཅོས་ཕྱོགས་བསྒྲིགས།
སེམས་བསྐྱེད་ན་བསམ་པ་རྒྱ་ཆེ་བ་གོ་སྒྲུབ་ཟེར། དེའི་ངང་ནས་སྐད་
ཅིག་དཀྲོང་བསྐྱེད་དང་། རྡོར་དྲིལ་བྱིན་རླབས་ཀྱིས་སྔ་མ་གཉིས་
སླར་ཡང་གསལ་འདེབས། དེ་ལྟར་རིམ་པས་ཀུན་སློང་གི་རྩི་མ་ཡལ་
བར་ཡང་དང་ཡང་དུ་གསལ་འདེབས་པ་འདི་གལ་ཆེ། དྲན་འདུན་
དུ་རེ་བས་མ་ཟིན་ན་ཐབས་ཤེས་ཡ་བྲལ་དུ་འགྲོ་ལུགས་གཞུང་ཆེན་
ནས་གསུངས་པ་དེ་རེད། ས་བདུན་པ་མན་ཆད་ན་སྨོན་སེམས་ཡོད་
གསུངས་པས་འདི་ལ་དབང་བོ་བྱེད་དགོས། ལྷག་པར་སྔགས་ལྟ་
བའི་སྟེང་ནས་ཡོང་དགོས་པ་བསང་དང་གཏོར་ཆུང་རེ་ཡན་ཆད་ལ་
སྭ་བྷཱ་ཝ་དགོས་པ་དེ་རེད། སྟོང་བའི་ངང་ལས་ཞེས་འབྱུང་ཁུངས་ཀྱི་
ཚིག་སྦྱར་བ་དེའི་སྟེང་ནས་ཆོ་ག་ཡོངས་རྫོགས་འགྲོ་དགོས། དེ་ཚོ་
དཀའ་མོད་དེ་མི་མགོ་དང་ཐོད་པ་དང་དྲི་ཆེན་དྲི་ཆུ་རྟ་ཤ་ཁྱི་ཤ་་་་
སོགས་སེམས་ལ་ཤར་རུང་སྡུག་བདེན་རེད། མཚོན་དོན་ལེགས་པར་
དྲན་དགོས། གཞལ་ཡས་ཁང་ལྟ་བུ་ལ་ཁང་པ་ཕུན་སུམ་ཚོགས་པ་
ཞིག་ཤར་ན་དེ་དགེ་བ་ཡིན་དོན་མེད། རྗེ་བཙུན་འཇམ་དཔལ་
དབྱངས་ཀྱི་ཡེ་ཤེས་ཀྱི་རང་སྣང་ལས་གྲུབ་པ་རྡུལ་ཕྲ་རབ་རེ་རེས་
ཀྱང་སྲིད་ཞིའི་རྒུད་པ་ཐམས་ཅད་སེལ་ནུས་པའི་ཚུལ་བསམ་ན་དོད་
144



ཞལ་གདམས་གདམས་པའི་ལྕགས་ཀྱུ། །
པ་ཞིག་སྐྱེས་ཡོང་བས་མ་མཐའ་དགེ་སེམས་ལོས་ཡིན། འབྲས་བུ་
ལམ་བྱེད་དེའི་སྟེང་ནས་ཡོང་དགོས། ལྷ་ལ་ཡང་སྐུ་མདོག་ཕྱག་
མཚན་ཤར་རུང་སྐུ་འདྲ་མཐོང་བ་དང་ཅི་ཁྱད། ཐུགས་ཀྱི་རྣམ་པ་
འཆར་མི་ཐུབ་རུང་། རྣམ་མཁྱེན་གྱི་ཤེས་མཚན་གསུངས་པ་དེས་
ལྷན་པ་རྒྱོབ། མ་ཐུབ་ན་མོས་པ་ལམ་བྱེད་ལ་ཁག་ཞོག དེ་ཡང་མ་
ཐུབ་ན་མ་མཐའ་གསོན་པོ་ཡིན་ཚུལ་ཅིག་དྲན་དགོས། བཟླས་པའི་
སྐབས་སུ་ཡང་སེམས་ལྷོད་ན་སྐྱོ་ཤས་ཀྱི་ལྕག་གིས་བྲོབ། སུན་ན་དད་
གུས་ཀྱི་སྤྲོ་བ་བསྐྱེད། འདི་གལ་ཆེ་སྙམ་ནས་ཧ་ཅང་བསྒྲིམས་ན་རླུང་
འཁྲུགས་པས་ལུས་སེམས་ལྷོད་ཆགས་པ་དགོས། བློ་སྣ་བསྒྱུར་བ་ལ་
བསྒྲིམས་དགོས་པ་མིན་གྱི། གཞན་ཞིག་གིས་སྐད་ཆ་བཤད་ན་ངུ་རྒྱུ་
དང་དགོད་རྒྱུ་ཡོང་བ་དེ་ལ་བློ་བསྒྲིམས་མི་དགོས་པ་དང་འདྲ། བློའི་
ཚོད་དེ་ཙམ་དགོས་ཞེས་བླ་མས་གསུངས། གལ་ཏེ་ཡིད་སུན་ན་
མདུན་རི་རྒྱབ་རི་ནས་ལུང་བ་ཕན་ཚུན་རྨ་ཆུ་ལྷོ་བྱང་སོགས་རིམ་
གྱིས་དབུས་གཙང་དང་སོག་ཡུལ་སོགས་ཡུལ་གྲུ་རྒྱ་ཆེན་པོ་ཇི་ལྟར་
ཡོད་ཚུལ་རིམ་གྱིས་བསམ་བློ་བཏང་ན་རླུང་དྭངས་པས་ངེས་པར་་
ཕན་ཐོགས། གཞན་ལ་འདི་འདྲ་བཤད་གི་མེད་ཀྱང་ཁྱོད་རང་ལ་
145



ལེགས་བཤད་བསྟན་བཅོས་ཕྱོགས་བསྒྲིགས།
ངེས་པར་ཕན་ཐོགས་སྙམ་ནས་དམར་ཁྲིད་དུ་ཞུས་པ་ལགས། སྲིད་
པའི་སྡོང་བོ་ཆེན་པོ་གཅོད་པ་ལ་རྣོ་གཅིག་པུ་ཡོད་པས་མི་ཆོག་གི
སྟ་རེའི་རྒྱབ་འཐུག་པོ་དགོས་པ་ལྟར། སྔགས་ཀྱི་མྱུར་ཁྱད་ལ་མདོ་
ཕྱོགས་ཀྱི་རྒྱབ་རྟོག་དགོས། དེ་ལ་ཡང་ཡུ་བ་དང་འཛིན་མཁན་གྱི་
སྟོབས་ཤུགས་ཚང་དགོས་པ་ལྟར་ཚེ་ཐམས་ཅད་ནས་ལམ་ཡོངས་་་
རྫོགས་དགོས་པ་འདི་ཁོ་ན་གལ་ཆེ་བས་སྙིང་གི་གཅེས་ནོར་ཡིན་་་
པས་དེ་ཐུགས་ལ་ཟུངས། ཡི་གེ་བསྐུར་ན་དགོན་ལུང་ནས་ཡོང་
མཁན་ཡོད་བསམ། ཁོ་བོ་ཅག་ཀྱང་སྒྲུབ་པ་ཉམས་ལེན་གྱི་སྐལ་བ་
ཤིན་ཏུ་ཕྲ་བས་སེམས་གཏིང་ནས་སྐྱོ། ཚེ་ལྷག་ཞག་གཅིག་ལས་མེད་
རུང་དགེ་སྦྱོར་ཁོ་ན་བྱེད་བསམ་སྟེ། དེའི་སྟེང་དུ་གཏན་ནས་མི་འགྲོ།
དབྱར་ཐོག་ཆུ་སྤོར་ན་བསམ་ཡོད། ཁྱེད་རང་ཚུར་ཡོང་ཐབས་
འཕྲལ་དུ་དཀའ་རྒྱུ་རེད། རིམ་གྱིས་ཡོང་ཐུབ་ན་བཟང་བསམ། དཔེ་
ཆ་དེ་ཚོ་ཡང་འདི་ཀར་འཕྲོད་ན་བཟང་བསམ། གལ་ཏེ་བསྙེན་པ་མ་
ཐུབ་རུང་སྤྲོས་པ་ལ་མགོ་མི་འཁོར་བ་ཤིན་ཏུ་གལ་ཆེ། གཞན་དོན་
ལ་ཁ་མཁོ་མ་ཐུག ལོ་ལེགས་ན་ཕུབ་མ་ལོས་ཡོད། ད་ལྟ་ཉིན་རེ་ཞིག་
རེ་བཞིན་བསྟན་པ་རིན་པོ་ཆེ་འགྲིབ་འགྲོ་བར་འདུག་པས་གཞན་ལ་
146



ཞལ་གདམས་གདམས་པའི་ལྕགས་ཀྱུ།
ཕན་པ་ཤིན་ཏུ་དཀའ། རི་རྩེའི་ཉི་མ་མཐོ་གང་བོ་འདི་ལ་རང་གིས་
འབད་པ་ལྷུར་མཛོད། དེས་ན་སྟོན་པ་བཅོམ་ལྡན་འདས་ཀྱིས་རྒྱལ་
བའི་བསྟན་པ་ཡང་ངེས་པར་འཇིག་པར་འགྱུར་བས། ཅིའི་ཕྱིར་
བརྩོན་འགྲུས་དང་བརྟུལ་བ་བརྟན་པོས་སྒྲུབ་པར་མི་བྱེད་ཅེས་་་་་
གདོང་ལ་ཕྱག་མཛུབ་བཙུགས་ནས་གསུངས་པ་འདི་ཡང་དང་ཡང་
དུ་དྲན་པར་བྱ་བ་གནད་དུ་ཆེ་ལགས། །
སྨྲས་པ། དཀོན་མཆོག་རྒྱལ་བ་ཀུན་དངོས་མཚན་ལྡན་རྗེ། །
ཡབ་སྲས་ཟུང་གི་ཞལ་གདམས་མར་དཀར་གྱིས། །
མདོ་སྔགས་ཕན་ཚུན་དབྱེར་མེད་བསྲེ་བ་ཡི། །
སྙིང་གཏམ་ཐུད་ཀྱི་དུམ་བུ་འདི་དབུལ་ལོ། །
མཆོག་ཏུ་དཀར་བའི་ལེགས་བྱས་ཟླ་འོད་ཀྱི། །
སྙེ་མ་གསར་པའི་སྤུ་ལོང་གཡོ་ལྡན་པའི། །
དད་གུས་གར་དུ་ཟློས་པའི་འཁྲི་ཤིང་ལ། །
དོན་གཉིས་མེ་ཏོག་ཕོན་པོ་ཅི་ཡང་འཛིན། །
འཇམ་དབྱངས་གསུང་གི་འཁོར་ལོ་ཆོས་ཀྱི་དུང་། །
སྙན་དགུའི་གདངས་སུ་རོལ་པའི་ལེགས་བཤད་ལ། །
147



ལེགས་བཤད་བསྟན་བཅོས་ཕྱོགས་བསྒྲིགས།
རྗེས་ཆགས་རི་སྐྱེས་གཞོན་ནུའི་ཐུགས་ཀྱི་མཁའ། །
གདམས་ངག་ཟླ་བའི་འོད་ཀྱིས་བསྙེམས་གྱུར་ཅིག །
ཐབས་ཤེས་ཟུང་དུ་འཇུག་པའི་གཤོག་ཟུང་གིས། །
གོལ་ཤོར་མཐའ་སྤངས་དབུ་མའི་མཁའ་དབྱིངས་སུ།།
བདེ་སྟོང་གར་གྱིས་རྩེན་པ་གྲུབ་པའི་རིགས། །
རྒོད་པོ་བྱེ་བའི་ཚོགས་གྲལ་བསྙེགས་གྱུར་ཅིག །
ན་ཚོད་ཡས་ཕྱིན་རྒན་མོས་འོ་བྱེད་ཅིང་། །
ན་ཚོད་མས་ལྷུང་བྱིས་པའི་ངུ་ཅོ་ཐེག །
རས་དཀར་ཧྲིལ་བོས་མགོ་ལུས་མི་ཐུམས་པའི། །
རྟག་ཆད་གཉིས་ཀྱི་མཐའ་ལ་ལྟུང་གྱུར་ཅིག །
ཡང་ན་ཆོས་གོས་གསུམ་གྱིས་ལུས་མཛེས་ཤིང་། །
ངག་ནས་སྡེ་སྣོད་གསུམ་གྱི་བཟླས་བརྗོད་བརྩོན། །
ཤེས་རྒྱུད་རིལ་བ་བསླབ་གསུམ་བདུད་རྩིས་གཏམས།།
དྲང་སྲོང་མཆོག་གི་བརྟུལ་ཞུགས་སྐྱོང་གྱུར་ཅིག ། །
ཀ་ར་བི་རའི་མེ་ཏོག་ཐོད་བཅིངས་ནས། །
ཚེ་ལྷག་རི་རྩེར་ཕྱི་མའི་རྒྱལ་ཁམས་ཀྱི། །
148



ཞལ་གདམས་གདམས་པའི་ལྕགས་ཀྱུ། །
ལྟད་མོ་བལྟ་བར་རིངས་པའི་རྒན་པོ་ཡང་། །
དངོས་མཇལ་གླེང་མོ་བཅུད་དུ་སིམ་གྱུར་ཅིག །
བདུད་བཞི་ཁམས་དུ་བྱེད་པ་མ་ཧེའི་ཞལ། །
བདུད་སྡེའི་གཤེད་དུ་གདངས་པ་ཁྲོ་བོའི་རྒྱལ། །
དགེ་ལྡན་བཀའ་བསྲུང་དཔལ་མགོན་རྣམ་གཉིས་
ཀྱིས།།
ཁྱེད་ལ་གཡེལ་མེད་རྟག་ཏུ་གྲོགས་བྱེད་ཤོག །
ཅེས་འཕྲིན་ཡིག་གདམས་པའི་ལྕགས་ཀྱུ་ཞེས་བྱ་བ་འདི་ཉིད་ཕྱག་ཏུ་་་་
འབུལ་རྟེན་བླ་མ་མགོན་པོའི་མན་ངག་ལྟར་བསྒྲུབ་ཁུལ་བགྱིས་པའི་དམ་ཚིག་་
མི་འགྱུར་བའི་རྡོ་རྗེའི་མདུད་པ་ལྷ་རྫས་བཅས་བཀྲ་ཤིས་འཁྱིལ་གྱི་རང་ཤག་་་་
ནས་ཟླ༧ཚེས༤དགེ་བར་ཕུལ། །
149



ལེགས་བཤད་བསྟན་བཅོས་ཕྱོགས་བསྒྲིགས།
རི་བྱ་ང་ཡི་སྐད་ཆ།
གྲུབ་པའི་དབང་ཕྱུག་ངག་དབང་ཚོགས་གཉིས་ཀྱིས་མཛད།
རི་བྱ་ང་ཡི་སྐད་ཆ། །
དབུ་ནག་བོད་ལ་གཏམ་རྒྱུད། །
རྫ་སྤང་མཚམས་སུ་གནས་པའི། །
བྱ་རྒྱལ་གོང་མོའི་སྐད་ཆ། །
མ་ཀི་འགྲོ་དྲུག་སེམས་ཅན། །
མིག་འཕྲུལ་ལས་ལ་སྤྱོད་པ། །
རི་དྭགས་སྐོམ་པའི་སྨིག་རྒྱུ། །
ཆུ་ལ་མཐོང་ནས་འཚོལ་ཡང་། །
ལྟོ་རུ་ཕྱིན་རྒྱུ་མི་འདུག །
ལུས་སེམས་སོས་དལ་མེད་པའི། །
སྡུག་བསྔལ་ལས་ལ་སྤྱོད་ཀྱང་། །
མཐར་ཐུག་འབྲས་བུ་མི་འདུག །
150



ཅི་བྱ་ང་ཡི་སྐད་ཆ།
ཟོ་ཆུན་ཁྱུད་མོ་བཞིན་དུ༑ ༑
ཡང་ཡང་འཁོར་བའི་སེམས་ཅན། །
སུན་པ་ཡིད་ལ་ཨེ་ཤར། །
སྐྱབས་མཆོག་བླ་མས་གཟིགས་དང་། །
ཐར་འདོད་བློ་སྣ་ཡོད་ན། ། །
གོ་དཀའ་འདི་ལ་ཉོན་དང་། །
དབྱར་གསུམ་སྐྱེས་པའི་མེ་ཏོག །
ཁ་དོག་ལྔ་རུ་འཚེར་བའི། །
འདབ་མ་ཟེའུ་འབྲུ་ལྡན་པ། །
ས་གཞི་ཀུན་ཏུ་ཁྱབ་པ། །
བུང་བ་འཁོར་ཞིང་གླུ་སྙན། །
འབུ་སྲིན་མང་བོའི་སྤྱོད་འགྲོས། །
མཐོང་ན་ཡི་མུག་གོ་དཀའ། །
བར་ཆད་གློ་བུར་འབྱུང་བ། །
ཁྲི་གདུགས་ཉི་མའི་ཚད་པ། །
ཐོག་དང་སེར་བས་བྲབས་ན། །
151



ལེགས་བཤད་བསྟན་བཅོས་ཕྱོགས་བསྒྲིགས་
ཁ་དོག་ཉམས་དང་ཤུལ་མེད། །
ལུས་རྟེན་འཛོམས་པའི་འབུ་ཚོ། །
ཆུ་ཤུལ་རྩྭ་སྦུར་གསེབ་ལ། །
རོ་ཚོགས་ཐང་མ་བརྡལ་འདུག །
འཇིག་རྟེན་བྱ་བྱེད་དེ་ལྟར། །
ཚིག་དོན་དེ་ལ་གོ་དཀའ། །
འཛམ་གླིང་སྐྱེས་པའི་ཕོ་མོ། །
གོ་དཀའ་འདི་ལ་ཉོན་དང་། །
བརྩེགས་པའི་ས་མཁར་རྡོ་མཁར། །
རྨང་རྡོ་སྲ་བརྟན་བླངས་ཀྱང་། །
ཤི་བའི་ནངས་པར་མི་འདུག །
སྒྱུ་མ་ཡིན་པར་གོ་དཀའ། །
ཁ་བད་སྒེའུ་སྐར་འཛོམས་ཀྱང་། །
སྙིང་བོ་མེད་པར་གོ་དཀའ།
པན་འཇའ་གསེར་བད་བརྒྱན་པ། །
ཀུན་སློང་རྣམ་དག་སྒོ་ནས། །
152



རི་བྱ་ང་ཡི་སྐད་ཆ།
བཞེངས་པའི་གཙུག་ལག་མ་གཏོགས། །
འཇིག་རྟེན་བརྩེགས་པའི་མཁར་ལ། །
སྙིང་བོ་མེད་པར་གོ་དཀའ། །
རྒྱལ་སྲིད་སྐྱོང་བའི་རྒྱལ་པོ། །
སྒྱུ་མའི་རྒྱལ་སར་སྤྱོད་དུས། །
ཀུན་ལ་ཕན་པའི་རྒྱལ་ཁྲིམས། །
དགུང་ལ་ཉི་ཟླ་ཤར་བཞིན། །
ལུགས་གཉིས་ཁྲིམས་ཀྱིས་སྐྱོངས་མཛོད། །
སྙིང་གཏད་ཐུབ་པ་གོ་དཀའ། །
རྒྱལ་སྲིད་མཐོ་བའི་མཐོ་རོགས། །
བློན་འབངས་འཁོར་ལ་རག་ལས། །
བློ་གཏད་ཐུབ་པའི་མི་ཆེན། །
བློ་ཁོག་ཡངས་ལ་རྩལ་ལྡན། །
བློ་རྒྱུད་ཆོས་ཁ་དཀར་བ། །
སྡེ་དཔོན་བདེ་ལ་བཀོད་པའི། ། །
དེ་འདྲའི་བློན་འབངས་གོ་དཀའ། །
153



ལེགས་བཤད་བསྟན་བཅོས་ཕྱོགས་བསྒྲིགས།
རང་འདོད་ཕུག་ལ་བཅུག་པའི༑ ༑
གཡོ་ཁྲམ་ཅན་གྱི་མི་ངན། །
ཁ་མཁས་ཕྱི་བསྒྱུར་ནང་ལྡག །
ཞུམ་ཞུམ་མང་བོས་ཞུ་བ། }
འཕྲལ་འཕྲལ་བདེན་བདེན་འདྲ་ཡང་། །
དེ་འདྲའི་ཁ་ལ་ཉན་ན། །
རང་གཞན་གཉིས་ཀ་ཕུང་ཡོང་། །
ཆོས་སྲིད་བསྟན་ལ་གནོད་པའི། །
མི་ངན་ཚར་གཅོད་བྱེད་པའི། །
དེ་འདྲའི་རྒྱལ་བློན་གོ་དཀའ། །
བླ་ཆེན་བསྟན་འགྲོའི་དོན་བྱེད། }
རྒྱལ་བསྟན་འཛིན་པའི་བླ་མ། །
གོ་དཀའ་འདི་ལ་ཉོན་དང་། །
རང་རྒྱུད་བརྟུལ་བའི་བླ་མ། །
གཞན་དོན་མཛད་པ་ཡིན་ན། །
གཞི་རྟེན་མི་འགྱུར་ཚུལ་ཁྲིམས། །
154



རི་བྱ་ང་ཡི་སྐད་ཆ།
སོ་སོར་ཐར་བའི་སྡོམ་པ།
རང་སྲོག་བཞིན་དུ་སྲུངས་དང་། །
ལྟ་སྤྱོད་རྒྱལ་བའི་བཀའ་བཞིན། །
ཉིས་བརྒྱ་ལྔ་བཅུའི་སྲུང་ཚུལ། །
ཡིད་ལ་འབྲལ་མེད་ཆོངས་ཤིག །
འགྲོ་ལ་ཕན་པའི་སྙིང་རྗེ། །
ཕྱོགས་རིས་མེད་པའི་འགྲོ་དོན། །
ལུས་ངག་ཡིད་ཀྱི་ཕན་པ། །
དགྲ་གཉེན་མེད་པའི་སྤྱོད་པར། །
རྒྱལ་སྲས་སེམས་དཔའི་ལག་ལེན། །
རྟག་ཏུ་བརྩེ་བར་སྐྱོངས་མཛོད། །
མཚན་ལྡན་གཙུག་གི་ནོར་བུ། །
རྟག་ཏུ་སྤྱི་བོར་ཁུར་དང་། །
དབང་བཞིའི་ཆར་རྒྱུན་ཕོབས་དང་། །
སྣང་གྲགས་ལྷ་སྔགས་ཡེ་ཤེས། །
རོལ་བར་རང་ངོ་སྤྲོད་པའི། །
155.



ལེགས་བཤད་བསྟན་བཅོས་ཕྱོགས་བསྒྲིགས།
རང་ཞལ་ཡང་ཡང་མཇལ་བ། །
དེ་འདྲའི་བླ་མ་གོ་དཀའ། ། །
ཕྱི་ཚུལ་བླ་མའི་ཚུལ་བཟུང་། །
ཟོལ་ཟོག་བླ་གོས་འོད་འབར། །
རང་རྒྱུད་མ་བཏུལ་དབང་བསྐུར། །
ང་ཆེ་སྙམ་པའི་ང་རྒྱལ། །
ལྷ་སྔགས་ཏིང་འཛིན་བོར་བའི། །
གྱེར་དབྱངས་སྟོང་བས་ཅི་བྱ། །
རང་འདོད་ཕུག་ལ་བཅུག་ནས། །
ཅི་རག་སྙམ་པའི་བླ་གྲྭ། }
གཟུགས་བྱད་ལེགས་པོ་ཡོད་ཀྱང་། །
ཞེན་ཆགས་དབང་གིས་སྤྱོད་འགྲོས། །
འཇིག་རྟེན་ཕལ་ལས་ལོད་བྱུང་། །
བདུད་ཀྱི་ཕྱེ་གཏོར་འགམ་པའི། །
དམྱལ་བའི་གཏིང་རྡོ་སྒྲུབ་པ། །
ལུས་ངག་ཡིད་ལ་གོ་དཀའ། །
1 56



རི་བྱ་ང་ཡི་སྐད་ཆ།
ཆོས་བྱེད་རི་ཁྲོད་འགྲིམ་པའི། །
རྟོགས་ལྡན་ཕོ་མོས་གོ་དཀའ། །
གོ་དཀའ་འདི་ལ་ཉོན་དང་། །
དབེན་གནས་རི་ཁྲོད་འགྲིམ་དང་། །
གཞན་དོན་ཕྱོགས་མེད་འབྱུང་སོགས། །
གང་ཤར་སྤྱོད་པར་གཤེགས་དུས། །
སྡོམ་གསུམ་རྒྱན་གྱིས་རབ་བརྒྱན། །
བསླབ་གསུམ་ལྡན་པའི་རྟོགས་ལྡན། །
ཆགས་མེད་ཞེན་མེད་འགྲོ་དོན། །
ཁྱེར་སོ་གསུམ་གྱི་མཛད་སྤྱོད། །
ཕྱོགས་རིས་མེད་པར་སྐྱོངས་མཛོད། །
རང་རང་བློ་དང་འཚམ་པའི། །
ཆེ་ཆུང་ཐེག་པའི་ཆོས་བཤད། །
དཔལ་ལྡན་བླ་མའི་བཞེད་པ། །
རིས་མེད་འགྲོ་ལ་སྤེལ་མཛོད། །
ནོར་དང་ལོངས་སྤྱོད་བཀུར་སྟི། །
157



ལེགས་བཤད་བསྟན་བཅོས་ཕྱོགས་བསྒྲིགས།
ཞེན་མེད་སྒྱུ་མར་རོལ་པའི། །
དེ་འདྲའི་རྟོགས་ལྡན་གོ་དཀའ། །
བླ་བཙོང་ཆོས་པའི་རྐང་འདྲེན། །
ཟོལ་ཟོག་ཅན་གྱི་རྫུན་འབག །
ཉམས་རྟོགས་མེད་པའི་མིག་ཧྲིག །
གཏུམ་མོ་མེད་པའི་རས་གཟན། །
མཉམ་བཞག་མེད་པའི་སྒོམ་ཐག །
བསྐྱེད་རྫོགས་མེད་པའི་རལ་བ། །
མ་མཐོང་མངོན་ཤེས་འཆད་དང་། །
མ་མཇལ་ལྷ་ཞལ་མཇལ་མདོག །
མ་རྟོགས་ཉམས་རྟོགས་སྐྱེས་མདོག །
མ་ཞིག་འཁྲུལ་ཞིག་ཡིན་མདོག །
སྤྱོད་པ་དུས་དང་མ་འབྲེལ། །
གྲུབ་ཆེན་སྤྱོད་ཡུལ་ཡིན་མདོག །
བག་མེད་ཤ་ཆང་ནག་སྤྱོད། །
རྐང་འདྲེན་དམྱལ་བའི་གཏིང་རྡོ། །
158



རི་བུ་ང་ཡི་སྐད་ཆ།
དེ་འདུས་འདི་འདྲ་གོ་དཀའ། །
ཁྲིམས་ལྡན་བཙུན་པ་རྣམས་ཀྱིས། །
གོ་དཀའ་འདི་ལ་ཉོན་དང་། །
འདུས་སྡེའི་སྒྲིག་ལ་འདུག་དུས། །
སྒྲིག་མཐུན་ཉམ་ཆུང་གྱིས་དང་། །
མཐར་ཐུག་བཙན་ས་ཟིན་ཡོང་། །
བླ་མ་ཆོས་ཁྲིམས་པ་ཡིས། །
མ་མཐོང་བ་ཡིས་ས་རུ། །
ངན་སྤྱོད་ཁྲམ་ལས་མ་བྱེད། །
རང་རྒྱུད་ལེགས་པར་བཏུལ་མཛོད། །
གོ་དཀའ་མཆོག་ཏུ་བཤད་པ། །།
ཚིག་སྙན་འདི་ལ་ཉོན་དང་། །
དགེ་བསྙེན་དགེ་ཚུལ་དགེ་སློང་། །
རང་རྒྱུད་བརྟུལ་བའི་བཙུན་པ། །
རང་འདོད་མེད་པའི་རྒྱན་ཆ། །
གཞན་གནོད་གཞིར་བཅས་སྤོངས་དང་། །
159



ལེགས་བཤད་བསྟན་བཅོས་ཕྱོགས་བསྒྲིགས།
གཞན་ཕན་གཞིར་བཅས་སྒྲུབས་མཛོད། །
ཆོ་ག་ཆོས་སྤྱོད་གྱེར་དབྱངས། །
ཕྱག་རྒྱ་སྟངས་སྟབས་གར་འཆམ༑ །
ཀུན་སློང་རྣམ་དག་ལྷོད་མེད། །
བརྩོན་འགྲུས་བཟང་བོས་སྦྱངས་ནས། །
མདོ་སྔགས་རྒྱུད་ནས་གསུངས་པའི། །
དཔལ་ལྡན་བླ་མའི་བཞེད་དོན། །
བྱས་ཚད་ཆོས་སུ་འགྲོ་དང་། །
བླ་མའི་གང་གསུང་བཀའ་སྒྲུབས། །
མཆེད་ལྕམ་འདུས་སྡེར་བཀུར་སྟི། །
དག་སྣང་བཟང་བོ་ཡོད་པའི། །
དེ་འདྲའི་བཙུན་པ་གོ་དཀའ། །
ངན་སྤྱོད་ཁྲམ་ལས་བྱེད་པའི། །
བསྟན་པའི་ཆོམ་རྐུན་ཕུང་བྱེད།
རང་མཚང་ངན་པ་གོ་དཀའ། །
གོ་དཀའ་འདི་ལ་ཉོན་དང་། །
1 60



རི་བྱ་ང་ཡི་སྐད་ཆ།
འདུས་པའི་གྲལ་དུ་འདུག་སྐབས། །
ཆོས་སྤྱོད་ཆོ་ག་བོར་ནས། །
ལོང་གཏམ་བག་མེད་ལས་སྤྱོད། །
ཕྱག་རྒྱ་གར་སྟབས་བོར་ནས། །
དགེ་བསྐོས་མ་མཐོང་ས་རུ། །
གོ་ཆ་མཚོན་ལ་བྱི་དོར། །
རྫས་དང་མདའ་ཆ་ཡང་སྒྲུབ། །
འདུས་སྡེ་བླ་མར་ལྐོག་ཁ། །
མཆེད་དང་བླ་གྲྭའི་བར་དུ། །
དབྱེན་ཁ་མང་བོས་དཀྲུག་དང་། །
དབང་དང་སྒྲུབ་པའི་དཀྱིལ་འཁོར། །
སྒྲོན་མེ་གཅིག་ལ་ལྟ་ཞིང་། །
སྲོག་གིས་བསྡུས་པའི་མཆེད་ལ། །
བསམ་སྦྱོར་ངན་པས་སྡང་བ། }
དགེ་འདུན་སྤྱི་ཡི་ནོར་ལ། །
ཧབ་འཐོབ་བྱེད་དང་ཚོང་འཕྲོག །
161



ལེགས་བཤད་བསྟན་བཅོས་ཕྱོགས་བསྒྲིགས།
གཡོ་སྒྱུ་ཅན་གྱི་པན་འཁྲེབ། །
འཆི་བ་སྙིང་ནས་ཨེ་གོ །
ཆགས་ཞེན་སྐྱེ་བོ་ལས་ལོད། །
ཆགས་སྤྱོད་ངན་དགུ་ཅན་གྱི། །
དགེ་འདུན་དཀྲུག་པའི་གསོར་རྡོ། །
མི་ཆེན་བློན་འབངས་རྣམས་ཀྱི། །
གོ་དཀའ་འདི་ལ་ཉོན་དང་། །
མི་ཆེན་གཡོ་སྒྱུ་མེད་པ། །
རང་འདོད་ཆུང་བའི་གྱད་བློན། །
གཞན་ཕན་སྒྲུབ་པའི་དཔའ་བོ། །
རྒྱལ་ཁྲིམས་སྲུང་བའི་སོ་པ། །
མི་ཆོས་ལྷ་ཆོས་ཟུང་འབྲེལ། །
དེ་འདྲའི་བློན་འབངས་གོ་དཀའ། །
རྒྱལ་སྲིད་ཆོས་ཀྱིས་སྐྱོང་བའི། །
བློན་འབངས་བཟང་བོ་འདི་ལྟར། །
རང་རྒྱུད་མདའ་བས་དྲང་བ། །
162



རི་བྱ་ང་ཡི་སྐད་ཆ།
ནོར་ལ་འདོད་པ་ཆུང་བ། །
ཁ་མཆུ་རྩོད་པ་ཐུག་དང་། །
རྒྱལ་ལ་ཞུ་བ་བྱུང་དུས། །
རང་གཞན་ཁྱད་པར་མ་བྱེད། །
རྒོད་ཞན་ཤུགས་ལ་མ་བསྐུར། །
ནོར་ཟས་ཕག་ནས་མ་ཟ། །
འདི་ཕྱི་གཞིག་པ་བྱེད་དང་། །
ཞུ་བ་དྲང་བོར་ཕུལ་བའི། །
དེ་འདྲའི་མགྲོན་གཉེར་གོ་དཀའ། །
མི་ངན་ཕལ་གྱི་སྤྱོད་པ། །
གོ་དཀའ་འདི་ལ་ཉོན་དང་། །
ཉམ་ཆུང་རྒོད་པོའི་བདེ་སྡུག །
དྲང་བོར་ཞུ་བ་མི་འབུལ། །
རང་ཕྱོགས་རྒྱལ་དང་གཞན་ཕམ། །
ཕུགས་སུ་བཅུག་པའི་འགོང་བོ། །
ཡང་ན་ནོར་རྫས་ལྐོག་ཟན། །
163



-
-
ལེགས་བཤད་བསྟན་བཅོས་ཕྱོགས་བསྒྲིགས།
ཀ་ཆ་ཅི་འདོད་སྤྱད་ནས། །
བདེན་རྫུན་གོ་ལོག་ཞུ་བའི། །
བླ་བཙོང་དྲག་དྲག་འདོད་པ། །
སྡེ་དཔོན་མགོ་སྐེ་འབྱེད་པའི། །
གཡོ་ཅན་རྫུན་རྐྱལ་ཁ་མཁས། །
སྡེ་དཔོན་ཕུང་བའི་མི་ངན། །
གོ་བ་མེད་པའི་གླང་རྒན། །
འདི་ཕྱི་མེད་པའི་སྡིག་རྒན། །
དམྱལ་བའི་གཏིང་རྡོ་དེ་འདྲས། །
འདི་འདྲའི་གོ་བ་གོ་དཀའ། །
སྟག་ཤར་རྣམས་ཀྱིས་གོ་དཀའ། །
གོ་དཀའ་འདི་ལ་ཉོན་དང་། །
དྲིན་ཆེན་བྱས་པའི་ཕ་མ། །
སྙིང་དང་མིག་བཞིན་བཙའ་དགོས། །
དྲིན་ལན་བྱམས་པས་སྐྱོངས་དང་། །
རང་ལ་ཕན་པའི་ཁ་ཏེ། །
164



རི་བྱ་ང་ཡི་སྐད་ཆ།
བྱམས་དང་གྱོང་བོས་ཅི་སྨྲས ། །
ཁ་ཏ་དེ་ལ་ཉོན་དང་། །
མི་བསླུ་བ་ལ་ཐག་ཆོད། །
བཀུར་སྟི་བཟང་བོ་བྱས་པས། །
སྙན་གྲགས་ལེགས་པོ་འཐོབ་ཡོང༌། །
རང་རྒྱུས་མེད་པའི་མི་དེའི། །
བཟང་བཟང་ཡག་ཡག་མཐོང་ཡང་། །
བློ་གཏད་སྙིང་གཏམ་མ་སྔ། །
ཉེ་ཡ་ཤག་པོས་བསླུས་པ། །
གཏམ་རྒྱུད་མང་བོ་ཨེ་གོ །
བློ་གཏད་མེད་པའི་མི་དེ། །
བཟང་བཟང་མང་བོ་ཡིན་མདོག །
བློ་སྙིང་གཏད་པའི་ཚིག་འདྲ། །
བྱ་བྱེད་སྣ་ཚོགས་བྱེད་པ༑ ༑
འཕྲལ་འཕྲལ་བཟང་བཟང་འདྲ་ཡང་། །
རང་རྒྱུད་མི་ལ་མ་བསྐུར། །
165



ལེགས་བཤད་བསྟན་བཅོས་ཕྱོགས་བསྒྲིགས།
སྔ་ཕྱི་ཅི་ཡོང་མ་བསམ། །
གློ་བུར་བྱ་བྱེད་མ་སྔ། །
སྤུན་ཟླ་ཆུང་མ་བུ་ཚ། །
མཛའ་བཤེས་རྟག་ཏུ་འགྲོགས་ལ༑ །
མཐུན་འཇུག་བཀུར་སྟི་རེམ་ཙམ། །
ཐང་ལྷོད་མེད་པར་བགྱིད་དགོས། །
རང་མཚང་རང་གིས་བརྟག་དགོས། །
མི་ལ་ཁྲེལ་ཁ་མ་ཆེ། །
མཐོ་དམན་མེད་པ་ཀུན་ལ། །
ངོ་ལྐོག་མེད་པའི་བྱ་སྤྱོད། །
རང་རྒྱུད་དྲང་བ་མཆོག་གཅེས། །
རང་རྩིས་ཆུང་ཞིང་གཞན་ཕན།།
ལྷག་བསམ་བཟང་བོའི་སྟག་ཤར། །
ཀུན་གྱི་གཙོ་བོར་འགྱུར་ཡོང་། །
དེ་འདྲ་སྤྱོད་པའི་མི་མཆོག །
དུས་ཀྱི་དབང་གིས་གོ་དཀའ། །
166



རི་བྱ་ང་ཡི་སྐད་ཚོ།
གོ་དཀའ་འདི་ལ་ཉོན་དང་། །
གོ་དཀའ་ངན་པའི་རྗེས་བཏུལ། །
མི་ངན་ཐ་མའི་སྤྱོད་པ། །
དྲིན་ཆེན་ཕ་མ་རྒས་རྩ། །
དྲིན་ལན་ངན་འཇལ་བཏང་ནས། །
ཟས་གོས་ཐ་མ་སྟེར་དང་། །
གྱོང་ཚིག་རྡེག་རྡུང་མང་བོས། །
ཨར་གཏད་ཡིད་ཕམ་བྱེད་པའི། །
ཁྲེལ་མེད་དམྱལ་བའི་གཏིང་རྡོ། །
སྤུན་ཟླ་བུ་ཚ་མི་དུམ། །
ངོ་ཤག་ལྐོག་ལབ་ཆེ་བ། །
གསར་འགྲོགས་ཆེ་ཞིང་རྫུན་རྐྱལ། །
ཕན་སེམས་ཁ་ཏས་བསྐྱངས་ལ། །
གོ་ལོག་དགྲ་རུ་ལྟ་བ། །
བཟང་བོའི་ཁ་ལ་མི་ཉན། །
གཡོ་ཅན་རྫུན་རྐྱལ་ངན་པ། །
187



ལེགས་བཤད་བསྟན་བཅོས་ཕྱོགས་བསྒྲིགས།
རང་རྒྱུད་བསླུ་བའི་མགོ་སྐོར། །
བཟང་བཟང་མང་བོ་སྨྲ་དུས། །
ཧ་གོ་མེད་པའི་གླང་རྒན། །
གསང་གཏམ་ངོམ་མཚང་ཡོད་ཚད། །
རང་རྒྱུད་དགྲ་ལ་བསྐུར་ནས། །
རང་གཞན་ཕུང་བའི་མི་ངན། །
གཞིག་ལོང་མེད་པའི་བྱ་སྤྱོད། །
ཕོ་སྒོ་མེད་པའི་ཚད་འདོད། །
ཅི་ཡང་མི་ཤེས་ཤག་སྨྲ། །
རང་ཕུང་རང་སྒྲུབ་བྱེད་པའི། །
མི་ངན་དེ་འདྲས་གོ་དཀའ། །
གོ་དཀའ་པི་ཝང་རྒྱུན་ཐག །
གོ་དཀའ་འདི་ལ་ཉོན་དང་། །
ན་ཆུང་རྣམས་ཀྱིས་གོ་དཀའ། །
རང་ཁྱིམ་གོ་ལ་སྡོད་དུས། །
ཕ་མར་བཀུར་སྟི་བཟང་བོ། །
168



རི་བྱ་ང་ཡི་སྐད་ཆ།
དྲིན་ལན་འཇལ་བའི་བུ་མོ། །
མིང་བོ་སྤུན་ཟླ་རྣམས་ལ། །
བྱམས་བརྩེའི་གཤིས་རྒྱུད་བཟང་བ། །
གཞན་གྱི་ཆུང་མར་འགྲོ་དུས། །
རང་འདོད་གཡོ་ཁྲམ་མེད་པའི། །
རྒན་རྒོན་བཟའ་མི་ཉམ་ཆུང་། }
བཀུར་སྟི་བྱམས་པས་སྐྱོང་མཁན། །
སྤུན་ཟླ་ཆེ་ཆུང་མེད་ལ། །
མི་གཅིག་འདྲ་བའི་རྩིས་འཇོག །
གཞན་གཡེམ་ཆུང་ཞིང་གསང་ཐུབ། །
ནོར་གསོག་མཁས་ཤིང་མཛངས་ལྡན། །
བཟང་ངན་ཤེས་པའི་གོ་བ། །
གཉེན་འདུན་བྱམས་པས་སྐྱོང་མཁས། །
སྨྲ་ཉུང་ཆོས་ལ་དཀར་བ། །
ཁྱི་སྤྲང་སློང་མོ་ཀུན་ལ། །
སྦྱིན་བཏང་སྙིང་རྗེའི་རྩལ་ལྡན། །
169



ལེགས་བཤད་བསྟན་བཅོས་ཕྱོགས་བསྒྲིགས།
དེ་འདྲའི་ན་ཆུང་གོ་དཀའ། །
གོ་དཀའ་ངན་དགུའི་གོ་དཀའ། །
གོ་དཀའ་འདི་ལ་ཉོན་དང་། །
ན་ཆུང་ངན་པའི་སྤྱོད་འགྲོས། །
ཕ་མར་དྲིན་ལན་མི་འཇལ། །
མིང་བོ་བཟའ་མི་རྣམས་ལ། །
འཁོན་འཛིང་ལྐོག་ལབ་ཆེ་བ། །
ཁྱོ་དད་ཆེ་ཞིང་རྫུན་རྐྱལ། །
གསར་འགྲོགས་སྐྱེན་ཞིང་ཁྲེལ་མེད། །
རང་ལུས་མི་ཐུབ་ནེས་ཁུར། །
གཞན་གྱི་ཆུང་མར་སོང་ན། །
དང་པོ་གསར་འགྲོགས་བཟང་བཟང་། །
དེ་ནས་ངན་མཚང་མངོན་ཡོང་། །
རྒན་རྒོན་ཕ་མ་ཉམ་ཆུང་། །
རྡེག་རྡུང་བྱེད་དང་ཟས་སྐལ། །
གཅོད་ཅིང་ངན་དགུ་བྱེད་དང་། །
170



རི་བྱ་ང་ཡི་སྐད་ཆ།
སྤུན་ཟླ་དབྱེན་དང་བཟའ་དཀྲུག །
ངན་དགུ་ཚང་བའི་བདུད་མོ། །
ཕྱི་ཚུལ་ལེགས་ཀྱང་ནང་ངན །
དུག་རྐྱལ་འདྲ་བའི་བུད་མེད། །
གང་ལ་ལུས་ངག་འགྲོགས་ལ༑ །
ཕན་པ་མེད་པའི་གནོད་སྐྱེལ། །
གསང་མི་ཐུབ་ཅིང་མིག་སེར། }
བཟང་ལན་ངན་འཇལ་རྐུན་བྱེད། །
བསམ་སྦྱོར་ནག་ཅིང་དབྱེན་ཆེ། །
ནག་སྤྱོད་སྡིག་ལ་དགའ་བ། །
ཆོས་ལ་མི་གུས་འབར་ཤ །
སྙིང་རྗེ་མེད་ཅིང་གཡོ་ཁྲམ། །
སྤྲང་ལོང་ཁྱི་སྤྲང་རྣམས་ལ། །
རྡེག་རྡུང་བྱེད་དང་ངན་སྤྱོད། །
ངན་དགུ་ཐམས་ཅད་ཚང་བའི། །
ནག་མོ་དེ་འདྲས་གོ་དཀའ། །
17



ལེགས་བཤད་བསྟན་བཅོས་ཕྱོགས་བསྒྲིགས།
གོ་དཀའ་འདི་ལ་ཉོན་དང་། །
ཀུན་གྱིས་གོ་རྒྱུའི་གོ་དཀའ། །
འཇིག་རྟེན་འདི་ན་སྡོད་དུས། །
ཟས་གོས་ལོངས་སྤྱོད་ཆ་རྐྱེན། །
སྔོན་གྱི་ལས་འབྲས་དབང་གིས། །
ལོངས་སྤྱོད་གང་འཛོམས་མ་གཏོགས། །
ཀུན་སློང་ཁོ་ནས་མ་འཁྱུག །
བཤས་ཁེ་སྡིག་ལས་མ་ཆེ། །
ཅི་ཡོད་ཆོག་ཤེས་ཆེ་དགོས། །
ཞར་བྱུང་དགེ་བ་སྒྲུབ་ཐབས། །
དཀའ་ཚེགས་མེད་པའི་ཚོགས་བསགས། །
ནངས་ནུབ་བརྒྱ་ཕྱག་ཕུལ་དང་། །
དཀོན་མཆོག་དགྱེས་པའི་མཆོད་པ། །
སྤོས་དང་མར་མེ་ཡོན་ཆབ། །
རྟག་ཏུ་འབུལ་ཞིང་བརྩོན་འགྲུས། །
ཐང་ལྷོད་མེད་པར་རེམ་དགོས། །
172



རི་བྱ་ང་ཡི་སྐད་ཚོ།
གངས་ཅན་ལྗོངས་ཀྱི་ཡི་དམ། །
ལྷ་གཅིག་སྔགས་གཅིག་ཁོ་ནས། །
ངན་སོང་སྐྱེ་སྒོ་གཅོད་པའི། །
ཡི་གེ་དྲུག་མ་སྒྲོངས་དང་། །
འཇིག་རྟེན་འདི་ན་སྐྱེས་པའི། །
མཐོ་དམན་མེད་པའི་ཕོ་མོ། །
སྐུད་ཅིག་ཡད་ཡུད་ཙམ་ལས། །
མི་རྟག་འཆི་ལ་ཉེ་འགྲོ། །
སྡུག་གསོག་སེར་སྣས་བཅིངས་པའི།།
ནོར་རྫས་རྩྭ་ཁའི་ཟིལ་བ། །
གཅིག་ཀྱང་འཁྱེར་དབང་མེད་དོ། །
ལོངས་སྤྱོད་བཟའ་མི་གཉེན་འདུན། །
མདང་གསུམ་རྨི་ལམ་བཞིན་དུ། །
ལུས་སེམས་བྲལ་དུས་སོ་སོར། །
གཅིག་པུར་འགྲོ་བ་ཨེ་གོ །
ཚེ་འདིར་དགྲ་འདུལ་གཉེན་སྐྱོང་། །
173



ལེགས་བཤད་བསྟན་བཅོས་ཕྱོགས་བསྒྲིགས།
ཆགས་སྡང་དབང་གིས་སྤྱོད་ཚད། །
རང་ཕུང་རང་བརླགས་ཨེ་གོ །
ཚེ་འདིར་སངས་རྒྱས་སྟེར་མཁན། །
མཚན་ལྡན་རྗེ་བཙུན་བླ་མས། །
ཐར་བ་ཐོབ་པའི་ཐེམ་སྐས། །
ངན་སོང་ཆུ་བོ་བརྒལ་བའི། །
གྲུ་ཟམ་ལྟ་བུའི་ཆོས་བཤད། །
ཀུན་ལ་གོ་དཀའ་གསུང་དུས། །
རྣ་བའི་དབང་བོས་ཉན་དགོས། །
ཚེ་འདིར་སངས་རྒྱས་ལག་བཅང་། །
མཚན་ལྡན་བླ་མས་གསུངས་པའི། །
རང་སེམས་ངོ་བོ་སྐྱོངས་དང་། །
བཟང་ངན་བདེ་སྡུག་ཤར་མཁན། །
གང་ཤར་ངང་དུ་བལྟས་པས། །
གསལ་སྟོང་བརྗོད་མེད་འདུག་པ། །
གནས་པ་ཁོ་ནར་ཨེ་གོ །
174



རི་བྱ་ང་ཡི་སྐད་ཆ།
ཚོགས་དྲུག་གང་གི་སྒོ་ནས། །
གཞན་དུ་འགྱུ་ནས་འཕྲོས་སར། །
འགྱུ་བ་ཡིན་པར་ཨེ་གོ །
དེ་དག་སོ་སོར་དབྱེ་མཁན། །
རིག་པ་ཡིན་པར་ཨེ་གོ །
བཟང་ངན་བདེ་སྡུག་ཐམས་ཅད། །
རྩ་བ་བཅད་ན་རང་སེམས། །
ཆོས་སྐུ་ཡིན་པར་ཨེ་གོ །
ཉོན་མོངས་དུག་ལྔའི་རྟོག་ཚོགས། །
སྤང་བླང་མེད་པར་རང་གྲོལ། །
རྒྱལ་བ་རིགས་ལྔའི་དགོངས་པ། །
རང་ཆས་ཡིན་པར་ཨེ་གོ །
རང་ལུས་ཕུང་ཁམས་སྐྱེ་མཆེད། །
ཞི་ཁྲོ་དམ་པ་རིགས་བརྒྱའི། །
སྐུ་དང་ཞིང་ཁམས་དབྱེར་མེད། །
རང་ལ་ཡོད་པ་ཨེ་གོ །
175



ལེགས་བཤད་བསྟན་བཅོས་ཕྱོགས་བསྒྲིགས།
གཞན་ནས་འཚོལ་རྒྱུ་མེད་པའི། །
སྣང་སྲིད་ཆོས་སྐུའི་རོལ་པ། །
སྤང་བླང་མེད་པར་སྐྱོང་དགོས། །
བདེན་གཉིས་ལམ་དུ་འཁྱེར་བའི། །
རྟེན་འབྲེལ་བསླུ་མེད་གོ་དགོས། །
རིམ་གཉིས་ཟབ་མོར་སྦྱངས་པས། །
ཐམས་ཅད་སངས་རྒྱས་འགྲུབ་པར། །
འགྲོ་བ་ཀུན་གྱིས་ཨེ་གོ། །
མ་རྟོགས་འགྲོ་ལ་སྙིང་རྗེ། །
མཐར་ཐུག་སངས་རྒྱས་འགྲུབ་པའི། །
བསྔོ་སྨོན་དགེ་ལ་འབུངས་མཛོད། །
ང་རང་རི་བྱ་གོང་མོས། །
མང་བོ་བཤད་ལ་མི་ཁོམ། །
མདོར་བསྡུས་དེ་ཚོ་ཨེ་གོ །
མི་ཆོས་ལྷ་ཆོས་སྒྲུབ་ཐབས། །
རང་སེམས་གསལ་བའི་ངོགས་ལ། །
176



རི་བྱ་ང་ཡི་སྐད་ཆ།
མེ་ལོང་གཟུགས་བརྙན་བཞིན་དུ། །
རྟེན་འབྱུང་དབང་དུ་ཤར་ཚད། །
ཡི་གེའི་ལམ་དུ་བཀོད་པ། །
ཀུན་ལ་དགེ་བར་གྱུར་ཅིག ། མངྒལཾ།
177



ལེགས་བཤད་བསྟན་བཅོས་ཕྱོགས་བསྒྲིགས།
ཡིད་ལ་བསམ་པའི་དོན་ཚིག་ལམ་དུ་མཚོན་པའི་
བསླབ་བྱ་སྨོན་ཚིག་དང་འབྲེལ་བའི་མགུར་
དབྱངས་བཞུགས་སོ། །
ཀིརྟི་བློ་བཟང་འཕྲིན་ལས་བསྟན་པ་རྒྱ་མཚོས་མཛད།
དཔལ་དུས་གསུམ་རྒྱལ་བའི་མཁྱེན་བརྩེ་ནུས། །
དོན་གཅིག་བསྡུས་དྲིན་ཅན་བླ་མ་དང༌། །
དབྱེར་མེད་པ་རྗེ་བཙུན་བློ་བཟང་གྲགས། །
མགོན་དེ་ཡི་ཞབས་རྡུལ་གཙུག་གིས་མཆོད། །
དུས་ཐོག་མེད་ཞིག་ནས་རང་སེམས་འདི། །
དགྲ་ཉོན་མོངས་གདོན་གྱིས་བསླུས་པའི་མཐུས། །
ལས་སྣ་ཚོགས་རླུང་གིས་རབ་བསྐྱོད་པས། །
གནས་མཐའ་མེད་སྡུག་བསྔལ་རྒྱ་མཚོར་འཁྱམས། །
དུས་ད་ལྟ་ཆོས་ལྡན་རྟེན་བཟང་ཐོབ། །
379



ཡིད་ལ་བསམ་པའི་དོན་ཚིག་ལམ་དུ་མཚོན་པའི་བསླབ་བྱ་སྨོན་ཚིག་དང་འབྲེལ་བའི་མགུར་དབྱངས།
ཆོས་འཁྲུལ་བྲལ་བསྟན་པའི་སྙིང་པོ་དང་། །
དེ་ཚུལ་བཞིན་འདོམས་པའི་བཤེས་དང་མཇལ། །
ཆོས་སྒྲུབ་པའི་གྲོགས་དང་མཐུན་རྐྱེན་འཛོམ། །
དུས་འདི་འདྲར་རང་གི་ལུས་ངག་ཡིད། །
ཉིན་མཚན་དུ་དགེ་ལ་མི་གཞོལ་བར། །
བན་བུན་གྱི་འདི་སྣང་བྱ་བའི་ངང་། །
དོན་མེད་དུ་འདའ་བ་ཀྱེ་མ་བླུན། །
སྤྱིར་འདུས་བྱས་ཐམས་ཅད་མི་རྟག་ཅིང་། །
སྒོས་འཁོར་པ་སྲིན་མོའི་གྲོང་ཁྱེར་འདིར། །
གནས་ལུས་དང་ལོངས་སྤྱོད་མཛའ་བཤེས་སོགས། །
བློ་ཐུབ་པའི་ངེས་པ་ཅང་མ་མཆིས། །
དུས་སྙིགས་མའི་ཚེ་ཐུང་དགུན་ཉི་འདྲ། །
འར་འུར་གྱིས་གར་སོང་ཆ་མེད་ཐལ། །
གློ་བུར་དུ་སྐྱེས་ཆེན་འདེགས་པའི་ཚེ། །
བློ་བདེ་བའི་གདེངས་ཚད་ཅི་འདུག་སོམས། །
རྗེ་བཀའ་དྲིན་མཉམ་མེད་གང་དེ་ཡིས། །
179



ལེགས་བཤད་བསྟན་བཅོས་ཕྱོགས་བསྒྲིགས།
བཀའ་མདོ་རྒྱུད་དགོངས་འགྲེལ་བཅས་པ་ཀུན། །
དོན་དམ་པའི་མཆོག་ཏུ་ངོ་སྤྲོད་པའི། །
བསྟན་འདི་དང་མཇལ་བ་སྲིད་མཐའ་ཙམ། །
ཚེ་འདི་ཡི་བྱ་བ་ཅི་བྱས་སླ། །
དུས་གཏན་གྱི་སྐྱིད་སྡུག་འདམ་ཁ་བྱུང་། །
བདག་སྒོ་གསུམ་སྤྱོད་པ་ཅི་འདྲ་ཞེས། །
རྒྱུད་རྟོག་དཔྱོད་བྱི་དོར་བྱེད་རེ་རན། །
ཚུལ་དེ་ལྟར་དྲན་ཤེས་བག་ཡོད་ཀྱིས། །
སྡོམ་གསུམ་གྱི་བཅས་མཚམས་གཅེས་པར་སྲུངས། །
རྒྱུད་སྡིག་ལྟུང་དྲི་མ་སྦྱོང་བའི་ཕྱིར། །
སྟོབས་བཞི་ཡི་བཤགས་བསྡམས་འབད་པར་འཚལ། །
ཡོངས་མདོ་རྒྱུད་གཞུང་ལུགས་ཆེན་མོ་ཀུན། །
ལུང་བཤད་ཆོས་ཙམ་དུ་མི་འཛིན་པར། །
བློའི་ནུས་པ་ཅི་ཡོད་ཐོས་བསམ་གྱིས། །
ལམ་ཉམས་སུ་ལེན་ཚུལ་ཤེས་པར་མཛོད། །
ཟབ་རྒྱས་ཀྱི་གསུང་རབ་དགོངས་དོན་ཀུན། །
189



ཡིད་ལ་བསམ་པའི་དོན་ཚིག་ལམ་དུ་མཚོན་པའི་བསླབ་བྱ་སྨོན་ཚིག་དང་འབྲེལ་བའི་མགུར་དབྱངས།
ཉམས་ལེན་གྱི་རིམ་པར་དྲིལ་བའི་གཞུང་། །
མེད་མི་རུང་གདམས་ངག་མཐར་ཐུག་དེ། །
ཆོས་བྱང་ཆུབ་ལམ་གྱི་རིམ་པ་ཡིན། །
དཔལ་གསང་ཆེན་རྒྱུད་སྡེའི་སྙིང་པོའི་བཅུད། །
རྗེ་གྲུབ་དབང་ཡོངས་ཀྱི་གཤེགས་ཤུལ་ལམ། །
མཆོག་ཚེ་གཅིག་སྟེར་བའི་ཉེ་ལམ་དེ། །
ལམ་བསྐྱེད་རྫོགས་རིམ་པའི་མན་ངག་ཡིན། །
དོན་དེ་འདྲའི་གནད་དོན་ངེས་བྱས་ནས། །
ངེས་འབྱུང་དང་བྱང་སེམས་ཡང་དག་ལྟ། །
ལམ་རིམ་གཉིས་ཟབ་མོའི་རྣལ་འབྱོར་ལ། །
རྒྱུད་བག་ཆགས་བརྟན་པོ་ཐེབས་པར་མཛོད། །
ལར་གངས་རིའི་ཁྲོད་འདིར་རང་རང་གི །
ལུགས་གྲུབ་མཐའ་འཆའ་བ་མང་མོད་ཀྱི། །
ཕྱོགས་ལྷུང་གི་རབ་རིབ་དང་བྲལ་བའི། །
བློ་གཟུ་བོའི་མིག་གིས་བརྟགས་པ་ན། །
ལུགས་གཞན་གྱི་ལེགས་ཆ་ཀུན་འདུས་ཤིང་། །
181



ལེགས་བཤད་བསྟན་བཅོས་ཕྱོགས་བསྒྲིགས།
ཆོས་མདོ་སྔགས་ལྟ་སྒོམ་སྤྱོད་པའི་གནད། །
རྗེ་རྒྱལ་བའི་དགོངས་པ་མཐར་ཐུག་དེ། །
ཕ་བླ་མའི་རིང་ལུགས་འདི་ཁོ་ན། །
ཚུལ་འདི་ཡང་རང་ལྟ་མཆོག་འཛིན་པའི། །
ཕྱོགས་ཞེན་གྱིས་བསྔགས་པ་མ་ལགས་ཏེ། །
བཀའ་དགོངས་འགྲེལ་ཚད་མ་དཔང་བཞག་ནས། །
ལུང་རིགས་ཀྱི་སྲང་ལ་གཞལ་ན་ཤེས། །
དོན་དེས་ན་འཁྲུལ་བྲལ་ལུགས་བཟང་འདིར། །
བློ་ཡིད་གཉིས་མེད་པར་བསྟེན་མཛོད་ལ། །
རང་ཐོས་བསམ་བཤད་སྒྲུབ་ཅི་ནུས་དང་། །
གཞན་ཚུལ་དེར་ཐབས་ཀྱིས་བཀྲི་བར་མཛོད། །
ཚུལ་དེ་འདྲའི་རང་གཞན་དོན་འགྲུབ་པའི། །
རྟེན་འབྲེལ་གྱི་རྩ་བ་བླ་མ་དེ། །
དུས་འབྲལ་མེད་བསྒོམ་ནས་གསོལ་འདེབས་ཤིང་། །
ད་སྲོག་ལ་བབས་ཀྱང་བཀའ་བཞིན་སྒྲུབས། །
ཕ་བཀའ་དྲིན་འཁོར་མེད་བློ་བཟང་གྲགས། །
182



ཡིད་ལ་བསམ་པའི་དོན་ཚིག་ལམ་དུ་མཚོན་པའི་བསླབ་བྱ་སྨོན་ཚིག་དང་འབྲེལ་བའི་མགུར་དབྱངས།
བུ་སྐལ་དམན་སྙིགས་མའི་མཚོར་བྱིང་བ། །
ཞིང་ཆོས་ཀྱིས་མཐོ་བའི་ཕོ་བྲང་ནས། །
ཐུགས་བརྩེ་བའི་སྤྱན་གྱིས་མི་གཟིགས་སམ། །
རྗེའི་བཞེད་སྲོལ་དྲི་མེད་ལམ་བཟང་པོ། །
སྒྲུབ་འདོད་པའི་རྗེས་འཇུག་བདག་ཅག་རྣམས། །
དཔལ་གསང་གསུམ་བྱིན་རླབས་བདུད་རྩི་ཡིས། །
དུས་རྟག་ཏུ་སྐྱོངས་ཤིག་དྲིན་ཅན་རྗེ། །
མགོན་ཁྱེད་ཀྱི་ཐུགས་རྗེའི་བྱིན་རླབས་ཀྱིས། །
རྒྱུད་ལས་ཉོན་སྒྲིབ་པ་ཀུན་བྱང་ནས། །
ལམ་ཐུན་མོང་ཐུན་མོང་མ་ཡིན་པའི། །
ཉམས་རྟོགས་པ་སྐྱེ་བར་བྱིན་གྱིས་རློབས། །
འབངས་བདག་གི་ལུས་ངག་ཡིད་གསུམ་གྱིས། །
ལས་བྱ་བ་གང་བརྩམས་དུས་རྟག་ཏུ༑ ༑
བསྟན་འགྲོ་བ་ཡོངས་ལ་ཕན་པ་རུ། །
རྒྱུད་བྱིན་གྱིས་རློབས་ཤིག་བླ་མ་ལྷ། །
དུས་མ་འོངས་ཚེ་རབས་ཐམས་ཅད་དུ། །
183



ལེགས་བཤད་བསྟན་བཅོས་ཕྱོགས་བསྒྲིགས།
རྗེ་བླ་མའི་ཞབས་ཀྱི་པདྨོ་དང་། །
སྐད་ཅིག་ཀྱང་མི་འབྲལ་སྒོ་གསུམ་གྱིས། །
ཐུགས་སེམས་པ་འབའ་ཞིག་སྒྲུབ་པར་ཤོག །
ཆོས་འཁྲུལ་བྲལ་བསྟན་པའི་སྙིང་པོ་འདི། །
ལུས་སྲོག་ལ་མི་ལྟ་ཕྱོགས་ཀུན་ཏུ། །
བཤད་སྒྲུབ་ཀྱིས་འཛིན་ཅིང་སྤེལ་ནུས་པའི། །
མཐུ་སྙིང་སྟོབས་ལྡན་པར་བྱིན་གྱིས་རློབས། །
བློ་གཟུངས་སྤོབས་རྣམ་འབྱེད་ཤེས་རབ་སོགས། །
ས་ལམ་གྱི་ཡོན་ཏན་རྩལ་རྫོགས་ནས། །
མ་འགྲོ་བའི་དོན་ཆེན་སྒྲུབ་པ་ལ། །
བྱམས་འཇམ་དབྱངས་ཀུན་བཟང་ལྟ་བུར་ཤོག །
དུས་སྙིགས་མའི་སེམས་ཅན་མ་ལུས་པ། །
སྐྱབས་མཆོག་གསུམ་གཙུག་གི་རྒྱན་དུ་འཛིན། །
ལས་རྣམ་དཀར་ཕྱོགས་ལ་སེམས་མཐུན་པས། །
འཕྲལ་ཡུན་གྱི་ལེགས་ཚོགས་གོང་འཕེལ་ཤོག །
མགོན་བསྟན་འཛིན་མཐའ་དག་ཞབས་པད་བརྟན། །
184



ཡིད་ལ་བསམ་པའི་དོན་ཚིག་ལམ་དུ་མཚོན་པའི་བསླབ་བྱ་སྨོན་ཚིག་དང་འབྲེལ་བའི་མགུར་དབྱངས།
གྲོགས་རིག་གྲོལ་སྨྲ་བས་ས་སྟེང་ཁྱབ། །
ཆོས་བཤད་སྒྲུབ་བསྟན་པའི་ཉི་མ་ཤར། །
ཡོངས་འཇིག་རྟེན་ཤིས་པས་ཁྱབ་གྱུར་ཅིག །
ཅེས་ཡིད་ལ་བསམ་པའི་དོན་ཚིག་གི་ལམ་དུ་མཚོན་པའི་བསླབ་བྱ་སྨོན་
ཚིག་དང་འབྲེལ་བའི་མགུར་དབྱངས་འདི་ནི། གུས་སློབ་ཆོས་བཞིན་སྤྱོད་པའི་
གནས་བརྟན་བློ་བཟང་དགེ་འདུན་ནས་བསྐུལ་ངོར། ༧འཇམ་མགོན་ཆོས་ཀྱི་
རྒྱལ་པོ་ལ་མི་ཕྱེད་པའི་དད་པ་དང་ལྡན་པའི། ༧བཙུན་གཟུགས་བློ་བཟང་
འཕྲིན་ལས་ཀྱིས་དབེན་པའི་ནགས་ཁྲོད་བདེ་ཆེན་དགའ་ཚལ་དུ་བྲིས་པ་ཛ་
185



ལེགས་བཤད་བསྟན་བཅོས་ཕྱོགས་བསྒྲིགས།
བསླབ་བྱ་སྐྱོན་མཚང་ཟུག་རྔུ་འབྱིན་པའི་
སྨན་གྱི་ཐུར་མ་བཞུགས་སོ། །
རྡོ་སྦིས་དགེ་བཤེས་ཤེས་རབ་རྒྱ་མཚོས་མཛད།
བསྐལ་བཟང་རྣམ་འདྲེན་ཀུན་གྱི་ཡེ་ཤེས་ཀྱི་རང་གཟུགས། །
ཐུབ་བསྟན་སྙིང་པོ་མདོ་སྔགས་ཟུང་འཇུག་གི་ལམ་བཟང་། །
འདོམས་མཛད་དབང་ཕྱུག་བརྒྱད་ལྡན་ཌཱཀི་ཡི་གཙོ་མོ། །
རྒྱལ་ཡུམ་མཁའ་སྤྱོད་དབང་མོའི་ཐུགས་རྗེ་ཡིས་སྐྱོངས་ཤིག །
ངན་བུའི་རྣམ་རྟོག་འཕྲོ་རྒོད་ལང་ཤོར་དུ་སོང་བས། །
ཡིད་ལ་གྱ་གྱུའི་རི་མོ་ཆུ་གཉེར་ལྟར་དཀྲིགས་པས། །
གང་ཤར་མུ་ཅོར་སྨྲ་བའི་བྱུང་རྒྱལ་གྱི་རྒྱང་གླུ། །
གྲོགས་མེད་གཅིག་པུར་འཁོད་པའི་སྐྱོ་རོག་ཏུ་ལེན་ནོ །
བོང་རྡོག་གསེར་དུ་སྣང་བས་སློབ་མ་ཡི་ངག་གིས། །
སྐྱོན་མཚང་གནད་ལ་འབབ་པའི་བསླབ་བྱ་ཞིག་དགོས་ཟེར། །
གདོང་ལ་མཛུབ་མོ་བཙུགས་ཏེ་རང་རྒྱུད་ལ་བརྟག་ན། །
186



བསླབ་བྱ་སྐྱོན་མཚང་ཟུག་རྔུ་འབྱིན་པའི་སྨན་གྱི་ཐུར་མ། -
གཞན་སྐྱོན་སེལ་བར་རང་མཚང་རིག་པ་ཞིག་དགོས་གདའ། །
ན་ཚོད་ཕྲ་མོའི་དུས་ནས་ཆོས་སྒོ་རུ་ཚུད་ཀྱང་། །
བསམ་རྒྱུ་ཉོན་མོངས་བྱ་རྒྱུ་སྡིག་བསོག་ལས་མེད་པས། །
ཡིད་ཀྱི་དགུ་ལའང་ཆོས་ཤིག་མ་དྲན་པས་ལན་འདུག །
ད་ནི་ངན་གོམས་བློ་སྣ་ཨེ་འགྱུར་རང་བལྟའོ། །
ཆོས་ཀྱི་རྩ་བ་བསམ་པའི་བཟང་ངན་དུ་གསུང་ན། །
བྱ་བ་ཀུན་ལ་བརྟག་དཔྱད་ཅུང་ཟད་རེ་བྱས་ཏེ། །
མཐའ་དག་མིན་ནའང་རེ་གཉིས་ཆོས་ཕྱོགས་སུ་འགྲོ་བ། །
བྱུང་ན་ལེགས་ཏེ་དེ་ཡི་ཐག་ཉེ་རུ་མི་སླེབ། །
མ་ཤི་ཚུན་གྱི་འདོད་པ་དོན་གཉེར་འདི་བོར་ཏེ། །
ཕྱི་མའི་ངན་འགྲོ་ལྡོག་པའི་ཐབས་ཚུལ་ཙམ་ནུས་ཀྱང་། །
ཕོ་སྐྱེས་ཚོད་དུ་འདུག་མོད་དེ་ཙམ་ཡང་དཀའ་ན། །
ཐར་པའི་ལམ་སྣེ་ཟིན་པའི་རེ་བ་ནི་མེད་དོ། །
ཉོན་མོངས་གོང་བུ་སྡིག་པའི་ཁྲེས་པོ་ཆེར་འདུག་ཅིང་། །
དཀོར་ཟན་རྐྱལ་བ་ལྟུང་བའི་སྐྱེ་རལ་ཏུ་མཆིས་པ། །
ཆོས་བརྒྱད་ཁོལ་བོ་མདོ་མེད་ཁྲམ་པ་མཁན་བདག་ནི། །
17



ལེགས་བཤད་བསྟན་བཅོས་ཕྱོགས་བསྒྲིགས།
རང་གཞན་ཕུང་བྱེད་ལྟས་ངན་འུག་པ་ཁོ་ཡིན་འདུག །
དངོས་པོ་ཁབ་སྐུད་ཚུན་ལ་ཤི་སྤར་རང་འཐམ་སྟེ། ། །
སྟེར་བ་ལྟ་ཅི་རང་གིས་སྤྱོད་པར་ཡང་མི་བྲ། །
འདོད་ཡོན་ཀུན་ལ་ཞེན་པ་ཨ་འཐས་སུ་སོང་བས། །
ཕྱི་ཕྱིར་གདུང་ནས་སེམས་བདེའི་གོ་སྐབས་ཀྱང་མི་འདུག །
སྙིང་ལ་གཟན་པའི་རྣམ་འགྱུར་སྣ་ཚོགས་ཀྱིས་སྡིག་བསགས། །
རྫུན་ཕྲ་ཚིག་རྩུབ་ངག་འཁྱལ་འབའ་ཞིག་གིས་དུས་འདའ། }
སེམས་རྒྱུད་ཆགས་སྡང་ལོག་ལྟ་གཏི་མུག་གིས་འཚོས་ཀྱང་། །
ཅོལ་ཆུང་གླེན་པ་བདག་གིས་གོ་བ་ཞིག་མ་བྱུང༌། །
ཀོ་ལོང་དམ་ཞིང་འཁོན་འཛིན་ཆེ་བ་འདི་སྐྱོན་ཆེ། །
མི་དགོས་དགུ་དགོས་མཁོ་ཉམས་མང་བ་འདི་སྐྱོན་ཆེ། །
ལོང་གཏམ་དགའ་ཞིང་སྨྲ་བ་མང་བ་འདི་སྐྱོན་ཆེ། །
སྐྱོན་དུ་མཐོང་བས་མི་ཆོག་སྤང་བ་ཞིག་དགོས་གདའ། །
གཡོ་འཕྲུལ་སྣ་ཚོགས་ཐབས་ཀྱིས་གཞན་ནོར་ལ་འཕྲོག་ཅིང་། །
སྤྱོད་ངན་ཕག་ཏུ་བྱས་ཤིང་བཙུན་བཙུན་ལྟར་བྱས་ནས། །
གཞན་གྱི་མིག་འདྲིད་ཆོས་པ་ཡིན་ཁུལ་འདིས་མི་ཆོག །
188



བསླབ་བྱ་སྐྱོན་མཚང་ཟུག་རྔུ་འབྱིན་པའི་སྨན་གྱི་ཐུར་མ། །
རང་སེམས་རང་གི་དཔང་བོ་ཐུབ་པ་ཞིག་དགོས་སོ། །
སྲིད་ལ་རྒྱབ་ཀྱིས་ཕྱོགས་པའི་ངེས་འབྱུང་རང་དཀའ་ཡང་། །
ཁས་འཆེ་ཙམ་གྱིས་བླང་བའི་རང་རྒྱུད་ཀྱི་ཚུལ་ཁྲིམས། །
ཉེས་སྤྱོད་ཆེ་ཕྲ་ཀུན་ལས་ལྡོག་པ་ཞིག་དགོས་ཀྱི། །
ནག་ཆང་སྤང་བ་གཅིག་པུས་ཆོག་ཚོད་དུ་མི་གདའ། །
དེང་དུས་ཁ་ཤོས་སྣ་ཤོ་འཕྱ་བ་ལྟར་མིན་པར། །
མ་མཐའ་འང་རྩ་བཞིའི་བསྲུང་མཚམས་དག་པོ་ཞིག་བྱས་ཏེ། །
བསླབ་བྱ་བྱེད་དང་ཞུ་མཁན་སུ་བྱུང་གི་ངོས་ནས། །
ལེགས་སྲུང་བསྟན་པའི་གཞི་རྩ་ཚུགས་པ་ཞིག་བྱའོ། །
བླ་མ་སངས་རྒྱས་མཐོང་བའི་དད་གུས་ཤིག་དགོས་ཀྱི། །
ཕྱོགས་ལྷུང་རྨོངས་ཞེན་གཅིག་པུས་ཆོག་ཚོད་དུ་མི་གདའ། །
ཆོས་མཛད་ཡོངས་ཀྱི་སློབ་འདྲེ་ཆགས་སྡང་དུ་གསུང་བས། །
རང་བློ་གཟུ་བས་ཀུན་ལ་དག་སྣང་རང་སྦྱོང་ངོ༌། །
མདོ་སྔགས་ཀུན་ལ་ཐོས་པ་ཕྱོགས་མེད་ཅིག་དགོས་ཀྱང་། །
ཚེ་ནི་ཡུན་ཐུང་ཐ་སྙད་གཏུགས་པ་རང་མེད་པས། །
ཉམས་ལེན་གནད་ཀྱི་དོན་པོ་འཆུག་མེད་ཅིག་བཙལ་ཏེ། །
189



ལེགས་བཤད་བསྟན་བཅོས་ཕྱོགས་བསྒྲིགས།
ཚེ་མཇུག་སྒྲུབ་ལ་གཞོལ་བ་ཨེ་ཡོང་ཞིག་ལྟའོ། །
གཞན་གྱི་ངོ་སྲུང་རྙེད་པ་ཅུང་ཟད་རེའི་ཕྱིར་དུ། །
མི་ཚེ་སྡིག་དད་སྡུག་ལ་བཀོལ་བ་འདི་བོར་ཏེ། །
དཔེ་བལྟས་ཕྱག་མཆོད་ཁ་འདོན་རྒྱ་ཆེན་རང་མིན་ཀྱང་། །
ཁ་རོག་བསྡད་པས་ངེས་པར་ཆོག་པ་ཞིག་བྱེད་དོ། །
འཆད་རྩོད་རྩོམ་ལ་ཐོགས་པ་མེད་པ་དེ་ལེགས་ཀྱང་། །
ཁ་བཤད་ཙམ་གྱིས་གཞན་རྒྱུད་འཐུལ་བ་ཞིག་མི་འོང་། །
དེས་ན་རང་རྒྱུད་འདུལ་བའི་ཉམས་ལེན་གྱི་སྙིང་པོ། །
ལྟོ་གོས་བློས་བཏང་ཕྱི་མའི་མནོ་བསམ་རང་སེམས་སོ། །
བཀའ་པོད་ལྔ་དང་རྒྱུད་སྡེ་རྣམ་བཞི་ཡི་དགོངས་དོན། །
ཤེས་པར་རློམ་སྟེ་ཕྱི་མའི་ངན་སོང་གི་སྒྲུབ་ཐབས། །
འགྲན་འདོད་སེམས་ཀྱིས་སྔ་མའི་འདྲ་ཞུས་ཀྱི་གཞུང་རྩོམ། ། །
མཁོ་རེས་མེད་པས་སོས་བདེ་ཀུ་ཡངས་སུ་འདུག་གོ །
ལྟས་ངན་དང་པོ་རང་མཐོང་ང་རྒྱལ་གྱིས་ཁེངས་པས། །
ཤེས་རྒྱུད་སྲེག་བྱེད་ཞེ་སྡང་མེ་ཆར་གྱི་རྩོད་པ། །
རང་སྐྱོན་རིས་བོར་གཞན་གྱི་རྩོམ་སྐྱོན་ཚུན་རྟོག་པའི། །
190



བསླབ་བྱ་སྐྱོན་མཚང་ཟུག་རྔུ་འབྱིན་པའི་སྨན་གྱི་ཐུར་མ།
དཔེ་ལྟོས་ལ་སོགས་མཁོ་མེད་ཅི་དགའ་རུ་འཇོག་གོ །
ཐེག་མཆོག་ལམ་གྱི་རྩ་བ་སེམས་བསྐྱེད་དུ་འདུག་ཀྱང་། །
ཕྱི་མའི་མནོ་བསམ་མེད་པར་བསྐྱེད་ཐབས་རང་མེད་པས། །
སྨོན་ལམ་ཚུན་གྱིས་བག་ཆགས་ཐེབས་ངེས་ཤིག་བྱས་ཏེ། །
ཀུན་ལ་བསམ་ངན་མི་འཆང་ཁ་རོག་ཏུ་འདུག་གོ །
ཐུབ་བསྟན་ཡང་སྙིང་གསང་ཆེན་ལམ་བཟང་རང་ཡིན་ཡང་། །
ཇི་བཞིན་ཉམས་སུ་ལེན་པའི་ཁ་ཐབས་རང་མི་འདུག །
འོན་ཀྱང་དད་པས་ཆོ་ག་དག་པོ་རེ་བཏོན་ཏེ། །
སྨོན་ལམ་དག་པས་མཚམས་སྦྱོར་ནན་ཏན་ཞིག་བྱེད་ཡ། །
ལུས་ངག་བྱེད་སྤྱོད་སེམས་ཀྱི་འཁྱེར་སོ་ཀུན་ལྟོས་ན། }
ཕྱི་མའི་འགྲོ་ས་ངན་སོང་ཁོ་ན་ལས་མ་འདས། །
དེང་ནས་བཟུང་སྟེ་འཁོར་པ་མ་སྟོང་གི་བར་དུ། །
སྐྱིད་སྡུག་ཅི་བྱུང་བླ་མ་དཀོན་མཆོག་རང་མཁྱེན་ནོ། །
རང་སེམས་དཔང་བོར་བཞག་སྟེ་བསམ་བློ་རང་བཏང་ན། །
ཁོ་ཆད་ཡིད་མུག་ཅིག་ལས་རྣམ་ཀུན་ཏུ་མི་འདུག །
དེ་ལྟ་ནའང་བྱ་ཐབས་ཐམས་ཅད་དང་བྲལ་ནས། །
191



ལེགས་བཤད་བསྟན་བཅོས་ཕྱོགས་བསྒྲིགས།
མཆི་མས་བརྣངས་བཞིན་ཁ་རོག་སྡོད་པ་ལས་ཅི་བྱ། །
སྡིག་ལྟུང་སྦྱངས་ན་བདག་སྟེ་ངན་གོམས་ལ་ཞེན་པས། །
འགྱོད་སྡོམ་ཇི་བཞིན་མ་བྱུང་དེས་ཀྱང་རང་མི་ཚིམ། །
དགེ་ལ་འབད་པས་ཆོག་སྟེ་འདི་སྣང་གི་འཁྲི་བས། །
སླད་པ་ཕྱིས་ལས་མི་ཚོར་དེས་ཀྱང་བདག་སྐྱོའོ། །
ཅི་དྲག་ཅི་དྲག་བླ་མ་དཀོན་མཆོག་རང་མཁྱེན་ཅིག །
རྒྱལ་ཡུམ་རྣལ་འབྱོར་དབང་མོའི་ཐུགས་རྗེ་ཡིས་སྐྱོངས་ཤིག །
མཐའ་མེད་ངན་སོང་འཁོར་པའི་བཙོན་དོང་ལས་སྒྲོལ་ཅིག །
བདེ་ཆེན་ཐར་པའི་གནས་སུ་འཁྲིད་པ་ཞིག་ཁྱེད་མཁྱེན། །
ཉམས་ཐག་འགྲོ་རྣམས་ཁྱོད་ཀྱི་ཐུགས་རྗེ་ཡི་ཕྱག་གིས། །
མྱུར་བར་བཟུང་སྟེ་བདེ་ཆེན་མཁའ་སྤྱོད་དུ་འཁྲིད་ཅིང་། །
ཆེ་ཟབ་གསང་བ་རྡོ་རྗེའི་རྣལ་འབྱོར་གྱི་ལམ་ལས། །
མི་གནས་ཞི་བ་མཆོག་གི་གོ་འཕང་ལ་འགོད་མཛོད། །
འདི་ནི་ཀུན་སྤང་གཅོད་ཀྱི་རྣལ་འབྱོར་པ་ཆོས་འཛིན་རྒྱ་མཚོས་སྙིང་ལ་
ཕན་པའི་བསླབ་བྱ་དགོས་ཞེས་བསྐུལ་བར་བརྟེན། ༧གྱི་ན་པ་འཇིགས་མེད་
འཕྲིན་ལས་རྒྱ་མཚོས་རང་གི་བྱེད་སྤྱོད་ལ་མ་མགུ་བས་སྐྱོན་བསྟན་དུ་ཆུ་སྟོད་ཟླ་
192



བསླབ་བྱ་སྐྱོན་མཚང་ཟུག་རྔུ་འབྱིན་པའི་སྨན་གྱི་ཐུར་མ། །
བའི་ཡར་ཚེས་ལ་བྲིས་པ་རང་མཉམ་ཀུན་གྱི་སྐྱོན་མཚང་ཟུག་རྔུ་འབྱིན་པའི་་་་
སྨན་གྱི་ཐུར་མར་གྱུར་ཅིག་གུ། །
1953



ལེགས་བཤད་བསྟན་བཅོས་ཕྱོགས་བསྒྲིགས།
བསླབ་བྱ་ཉིན་མོའི་སྣང་བ་བཞུགས་སོ། །
རྡོ་སྦིས་དགེ་བཤེས་ཤེས་རབ་རྒྱ་མཚོས་མཛད།
ཀུན་གསལ་མེ་ལོང་མངའ་བ་འཇམ་པའི་དབྱངས། །
ཡིད་འཕྲོག་འོད་ཟེར་སྟོང་གི་དྲ་བ་ཅན། །
བློ་བཟང་རྒྱལ་བ་སྨྲ་བའི་སེངྒེའི་སྐུ། །
གཙུག་ན་ནོར་བུའི་དགེ་ལེགས་འཛིན་གྱུར་ཅིག །
དད་གསུམ་གསེར་གྱི་བ་གམ་ཡངས་པོ་ནས། །
དབང་ཕྱུག་རྒྱལ་པོ་རྒྱལ་བའི་རྗེས་ཕྱོགས་པ། །
གང་གིས་བླང་དང་དོར་བྱའི་རིམ་པ་ལ། །
གསལ་བྱེད་ཡི་གེའི་ཕྲེང་བ་དགོས་སོ་ལོ། །
མང་དུ་ཐོས་པའི་རི་རབ་དཔངས་མཐོ་ཞིང་། །
རྣམ་པར་དཔྱོད་པའི་རྒྱ་མཚོ་གཏིང་ཟབ་ལ། །
ནང་གི་ཟླ་ཟེར་བསིལ་བའི་རྩེར་འཛེགས་པས། །
ཤས་ཙམ་སྤེལ་ན་སྙམ་པའི་རྟོག་པ་འགྱུ། །
194



བསླབ་བྱ་ཉིན་མོའི་སྣང་བ།
ཕྲ་ཞིབ་ཤེས་རབ་པདྨའི་མིག་ཡངས་ཤིང་། །
བརྟག་ཐུབ་དོན་གཉེར་འདབ་མ་འབུམ་བཀྲ་བ། །
གཟུར་གནས་ཡ་རབས་དམ་པའི་རིགས་མཆིས་ན། །
འདི་ལ་རྣ་བའི་བུ་ག་གཏོད་པར་འོས། །
རང་རེའི་དོན་དུ་གོ་ཏཾ་སྟོབས་བཅུ་པ། །
དབྱིག་གི་ཐིག་ལེར་བལྟམས་ནས་རིང་ཞིག་འདས། །
དེ་ལྟ་མོད་ཀྱི་དེ་ཡི་བདུད་རྩིའི་འཕྲིན། །
ལག་ཏུ་ཐོགས་པའི་དྲང་སྲོང་ཟམ་མ་ཆད། །
གང་ན་བཀྲ་ཤིས་རྒྱུ་བའི་ས་ཕྱོགས་དེར། །
སྣ་ནག་མ་ཡང་འཇུག་པ་ག་ཤིས་ལགས་ཏེ། །
དམ་པའི་བཀའ་ལ་དམ་པ་མ་ཡིན་པས། །
ཀུན་ནས་འགོངས་པའི་ཆུ་གཉེར་འཛད་པ་མེད། །
དེ་ཕྱིར་འཁོར་པ་སྲིན་མོའི་གྲོང་ཁྱེར་དུ། །
ཆགས་སྡང་གདོན་གྱིས་གཟིར་བའི་ཟློས་གར་ལ། །
སྡིག་སྡུག་གཏམ་ངན་མེས་པོའི་བློ་ཡིས་ཀྱང་། །
གཞལ་དཀའི་ཚོར་བ་མི་བཟད་ཉམས་སུ་བསྟར། །
195



ལེགས་བཤད་བསྟན་བཅོས་ཕྱོགས་བསྒྲིགས་
འཇིག་རྟེན་འདི་ན་ཕལ་བ་དང་། །
དམ་པའི་སྐྱེ་བོ་རྣམ་པ་གཉིས། །
ལུས་ངག་ཡིད་ཀྱི་ཁྱད་པར་ལས། །
མཁས་པའི་གཟིགས་ངོར་མ་འདྲེས་གསལ། །
འཛེམ་བག་ཁྲེལ་དང་ངོ་ཚའི་གོས། །
རལ་ནས་གྱོན་དུ་མ་མཆིས་པར། །
གཅེར་བུར་རྒྱུ་བའི་རྣམ་ཐར་ལ། །
རྒྱན་གྱི་དྭངས་མར་རློམ་པ་མང་། །
བདག་ལ་སྨོད་པ་གཞན་ཡོད་ན། །
བསྟོད་པས་བདག་དགའ་ཅི་ཞིག་ཅེས། །
དེ་ཉིད་རིག་པས་གདམས་པ་ཡང་། །
འདོད་གདུང་གསེག་མའི་འདམ་དུ་འཁྱེར། །
གཅེས་པར་བསྐྱངས་པའི་ཕ་མ་དང་། །
དྲིན་གྱིས་ཆེ་བའི་སློབ་དཔོན་ལའང་། །
ངན་གཡོའི་སྦྱོར་བ་ལྷུར་ལེན་ཞིང་། །
ཞེ་གཅོད་ཚེར་མ་ཡང་ཡང་གཟུགས། །
196



བསླབ་བྱ་ཉིན་མོའི་སྣང་བ།
ནང་ན་རྣམ་པར་དཀར་བའི་སེམས། །
ཏིལ་གྱི་ཆ་ཡང་མ་དམིགས་ལ། །
བཅོས་མའི་ཕྲེང་བས་ཚེ་སྐྱེལ་བ། །
དེ་དག་མི་རུ་བགྲང་བ་མཚང་། །
ཉམ་ཐག་མཐོང་ན་ཟས་སུ་འཛིན། །
སྟོབས་ལྡན་མཐོང་ན་ཐོག་ཏུ་འཆར། །
རྔོན་རྫས་མཐོང་ན་གཉིད་ཡལ་བ། །
གཅན་གཟན་མོ་དང་མི་ཉེ་འམ། །
ཕྱི་མའི་ཡུལ་གྱི་ལྟད་མོ་ལ། །
མིག་གི་འཇུག་པ་ཀུན་བརྟུལ་ནས། །
འདི་ན་རང་གཅེས་འབའ་ཞིག་གིས། །
བཙན་ལུགས་སྐྱོང་བ་ཀྱེ་མ་ཧུད། །
ཡིད་ལ་རྨོངས་པའི་མུན་པ་ནག །
ལྕེ་ལ་སྦྲང་རྩིའི་རྫིང་བུ་འཁྱིལ། །
དུད་ནས་འགྲོ་བ་མཐོ་བའི་ཁྲིར། །
འཕྲུལ་གྱིས་འཛེག་པ་ལྔ་བདོའི་རྟགས། །
197



ལེགས་བཤད་བསྟན་བཅོས་ཕྱོགས་བསྒྲིགས།
ཉི་མ་འོད་ཟེར་སྟོང་ལྡན་ནུབ། །
སྨག་གི་དཀྱིལ་འཁོར་ཀུན་ནས་རྫོགས། །
ཉིན་མོ་ལོང་བ་ཧཱུྃ་སྒྲ་འབྱིན། །
རྟོག་ཞིབ་ཡོད་དམ་མཛངས་པའི་བུ། །
རང་ལ་ལྟ་བའི་ངོ་ཚ་མེད། །
གཞན་ལ་ལྟ་བའི་ཁྲེལ་བག་མེད། །
གནད་ལ་གཏུགས་པའི་སྙིང་སྟོབས་མེད། །
མེད་གསུམ་ཚང་བ་འདི་རེ་བརྗིད། །
ཁ་ནས་འདྲེར་ཡང་ཟོལ་འཛུམ་སྤྲོ། །
ལྐོག་ཏུ་ལྷ་ལའང་སྐྱོན་གྱིས་འདོགས། །
ལོག་ལམ་འགལ་འདུའི་ཁྲམ་རིས་ཅན། །
དེ་ལ་ཅི་རུང་བརྟག་པར་རིགས། །
གཞན་ལ་མཁས་ཀྱང་རང་ལ་བླུན། །
བཅོལ་བ་བོར་ཏེ་མ་བཅོལ་བྱེད། །
དོན་ཆེན་དོར་ནས་དོན་ཆུང་འཐུ། །
ཆང་གིས་མ་བེད་བཟོ་བོ་ལགས། །
198



བསླབ་བྱ་ཉིན་མོའི་སྣང་བ།
བསྐོས་པའི་ལས་ལ་ཕྱི་བཤོལ་བྱེད། །
ལོང་གཏམ་ཁ་ལོ་མེད་པར་བློ། །
ཟས་དང་གཉིད་ཀྱི་གོ་ཡངས་པ། །
སྐྱེ་བོའི་ཁྲོད་ན་ཡ་རེ་ང་། །
བྲི་བའི་ལས་ལ་ལག་རྩལ་ཆུང་། །
འགྲོ་བའི་ལས་ལ་རྐང་རྩལ་ཆུང་། །
བསམ་པའི་ལས་ལ་བློ་རྩལ་ཆུང་། །
འདི་དག་འདོད་པའི་ཕྱོགས་དང་རིང་། །
རྒྱ་མཚོའི་སྦལ་བ་ཁྲག་ཅན་གྱིས། །
སྲོག་ཆགས་བྱེ་བ་དུང་ཕྱུར་བརླག །
མ་རབས་གཅིག་གི་བྱེད་འཛོལ་ལས། །
འཇིག་རྟེན་མ་ལུས་ཕུང་ལ་འདེབས། །
སྣག་ཚའི་ཐིགས་པ་ཕྲ་མོ་ཡིས། །
གོས་དཀར་རིན་ཐང་བྲལ་བ་ནོངས། །
ལང་ཚོ་མཚར་རྒུའི་མཛེས་མ་ཡང་། །
ཤེས་རིག་འོད་སྣང་ནུབ་པས་འཕོངས། །
199



ལེགས་བཤད་བསྟན་བཅོས་ཕྱོགས་བསྒྲིགས།
ཕྱི་ཡི་ལུས་དང་ནང་གི་བློ། །
མཁས་རྣམས་ཕྱི་མ་གཙོ་བོར་འཛིན། །
གླང་ཆེན་ཤ་ཡི་རི་བོ་ཡང་། །
ལྕགས་ཀྱུ་ཆུང་ངུས་བཏུལ་ལ་གཞིགས། །
གཞན་ལ་སྐྱོན་གྱི་ཁྲག་ཆར་འབེབས། །
རང་ལ་ཤོག་བུའི་རྒྱལ་མཚན་སྒྲིག །
དོན་ལ་བདེན་རྫུན་མི་དཔྱོད་པར། །
གསོབ་ལ་གཡེང་བས་ནོར་འཛིན་དཀྲིགས། །
དྲིས་ན་ནེ་ཙོའི་ཅ་ཅོ་ཟློ། །
ཡང་ན་མི་སྨྲ་ས་རྡོའི་དཔེ། །
ཡང་ན་བྱེ་མའི་རི་བོ་བརྩེགས། །
འདི་འདྲ་འདི་ཡང་དཔྱད་པའི་རིགས། །
ཡང་ཡང་མི་སེམས་མི་དཔྱོད་པས། །
མང་མང་འཁྲུལ་བ་ཅིས་མི་འོས། །
ཟབ་ཟབ་མཁྱེན་པའི་ང་སྙམ་ཅན། །
ཆེ་ཆེ་དྲག་དྲག་མ་མཆིས་སམ། །
200



བསླབ་བྱ་ཉིན་མོའི་སྣང་བ། །
གཅིག་ན་རིག་པའི་རང་བཞིན་རྟུལ། །
གཉིས་ན་སོམ་ཉིས་སྙིང་ག་གང་། །
གསུམ་ན་འདོམས་པའི་གླེགས་བམ་རལ། །
བཞི་ན་དད་འདུན་ཞན་པས་ལན། །
ལྔ་བར་མ་སོན་དེ་སྲིད་དུ། །
དྲུག་པ་རྡོ་རྗེ་འཆང་གི་བཀའ། །
བདུན་ཕྲག་རྒྱ་ཡིས་བཏབ་པའི་དོན། །
བརྒྱད་ལྡན་བདུད་རྩིའི་མཛོད་བཞིན་སྲུངས། །
ཕལ་བའི་མཚན་ཉིད་གཞན་ལྟ་ཅི། །
ཕལ་བའི་མཐོང་ཐོས་རྫོགས་པར་ཡང་། །
ཕལ་བའི་ངག་གིས་ག་ལ་ལང་། །
ཕལ་བའི་སྐྱོན་གྱིས་མ་གོས་གལ། །
ད་ལྟའི་རྒྱ་བོད་ཞི་ཆིངས་དང་། །
ད་སྲོལ་གང་ཐུང་གང་ལེན་ལའང་། །
ད་ནས་འབད་འབུངས་མི་ལྷོད་པར། །
ད་ནི་ང་འོའི་བར་དུ་སྦྱོངས། །
20



ལེགས་བཤད་བསྟན་བཅོས་ཕྱོགས་བསྒྲིགས།
རྨོངས་བློ་དོག་པོའི་རོང་ནས་གང་དུ་ཡང་། །
བགྲོད་པར་དཀའ་ལ་སླེབ་པའི་རླབས་ཆུང་བས། །
འཛིན་མའི་རྒྱུ་དང་ནམ་མཁའི་མཐོངས་ཡངས་པོར། །
ནང་གི་གློག་འཕྲུལ་ཟླ་དང་བྲལ་བར་གྱིས། ། །
ཡང་གཅིག་ལྷ་དང་བཅས་པའི་འཇིག་རྟེན་ན། །
བྱམས་བརྩེའི་གྲིབ་བསིལ་སྣུམ་པོ་འཁོར་བའི་སྤྲིན། །
ཞི་བའི་ཆར་རྒྱུན་གསེར་གྱི་སྙིང་པོ་ཅན། །
ཉི་མའི་གཉེན་གྱི་བཀའ་ལུང་འདི་ལྟར་ཡོད། །
འགྲོ་བའི་གྲུ་ཆེན་སྒྲུབ་ལ་མི་ཁོམ་པའི། །
འགལ་རྐྱེན་ཀུན་དང་བྲལ་ཕྱིར་དལ་བ་ཞེས། །
མིང་གི་ཅོད་པན་མེས་པོས་སྒྲོན་པ་འདིར། །
རྣམ་པར་དཔྱོད་པའི་རྩེ་མོ་གཅིག་ཏུ་སྒྲིལ། །
འཚོ་བ་སྤེལ་བའི་ཐབས་ཀྱི་ཁྱད་པར་ལ། །
ཀུན་ནས་བརྟགས་དང་རྩོལ་བ་སྐྱེད་པ་དང་། །
བགོ་བའི་གོས་དང་སྤྱོད་པ་ཇི་ལྟར་ཡང་། །
ཚེ་འདིའི་གང་ཟག་ཉིད་དུ་མཁས་ལ་གྲགས། །
202



བསླབ་བྱ་ཉིན་མོའི་སྣང་བ།
མི་ཕམ་རྒྱལ་བའི་སྲས་པོ་ཐོགས་མེད་ཀྱིས། །
དེ་ལའང་གསལ་བའི་བྱེ་བ་དུ་མ་ཞིག །
རྣམ་པར་དཀར་བའི་ལམ་དང་གཅིག་ཤོས་སུ། །
ཀུན་མཁྱེན་དགྱེས་པའི་རོལ་མོར་བསྒྲགས་པ་ཐོས། །
དལ་འབྱོར་རྙེད་པར་དཀའ་ལ་དོན་ཆེ་བ། །
ངེས་ལེགས་ནམ་མཁའི་མཐོངས་ཡངས་བདེ་བླག་ཏུ། །
གཅོད་པའི་གཤོག་རླབས་ཟླ་དང་བྲལ་བས་ཡིན། །
འདོད་འཇོའི་ནོར་ལས་ལྷག་པར་གསུངས་པའང་དེ། །
རླུང་གི་དཀྱིལ་ན་གནས་པའི་མར་མེ་བཞིན། །
མྱུར་བར་ཤི་ན་ཅི་ཞིག་བགྱིད་སྙམ་དུ། །
འཇིགས་ཤིང་སྐྲག་པའི་བྲེལ་འཚུབ་མི་ཟད་པས། །
མི་ལུས་དོན་ཡོད་བྱ་བ་འདུན་མའི་ཕུལ། །
བཟོད་དཀའ་ངན་འགྲོའི་གཡང་སར་འཁྲིད་པའི་ལམ། །
བསོད་ནམས་མ་ཡིན་མི་དགེ་འདི་ལགས་པས། །
སྟོབས་རྩལ་སྤུངས་ནས་གཉེན་པོའི་མདུང་ཐོགས་ཏེ། །
འབུར་འཇོམས་བྱེད་པ་དཔའ་བོའི་ཡང་རྩེ་ཡིན། །
203



ལེགས་བཤད་བསྟན་བཅོས་ཕྱོགས་བསྒྲིགས།
སྔོན་ནས་རང་དབང་མེད་པར་ཡང་དང་ཡང་། །
འཁོར་པར་འཁོར་བའི་རྩ་བ་རྨོངས་པ་སྟེ། །
དམ་པའི་མགོན་དང་མཁས་པའི་གསུང་རབ་ལ། །
ཐོས་པའི་སྒྲོན་མེ་ཚོལ་བ་གནད་ཀྱི་འགངས། །
གནས་ལུགས་རྟོགས་པའི་ཤེས་རབ་རལ་གྲི་ཡིས། །
བདག་ཏུ་འཛིན་པའི་དུག་ཤིང་མ་གསིལ་ན། །
བསམ་བཟང་ཚུལ་འཆོས་ཙམ་གྱིས་ག་ལ་གྲོལ། །
བགྲོད་པ་གཅིག་པའི་འགག་འདིར་རྩོལ་བ་སྐྱེད། །
རྒྱ་བོད་མདོ་སྔགས་གྲུབ་མཐའི་སྲོལ་མང་པོ། །
བསྟན་པའི་ས་ཆེན་འདི་ན་གྲགས་མོད་ཀྱི། །
ལྟ་བ་ནོར་ན་ཐར་བའི་གནས་མེད་པ། །
དུས་གསུམ་རྒྱལ་བའི་དགོངས་པ་མཐར་ཐུག་ཡིན། །
རང་རང་ས་ནས་བདེན་བདེན་འཐད་འཐད་དུ། །
ཁ་བརྒྱ་ལྕེ་སྟོང་ཟབ་ཟབ་རྫིག་རྫིག་གི །
སྒྲོས་ཤོམ་ཇི་འདྲ་བསྒྲིགས་ཀྱང་སྦྲུལ་གྱི་མདུད། །
མ་བཀྲོལ་ངང་གིས་ལྷོད་པར་འགྱུར་བ་ཡིན། །
204



བསླབ་བྱ་ཉིན་མོའི་སྣང་བ།
བྱིས་པ་རི་མོའི་མེ་ལ་འཇིགས་ལགས་ཏེ། །
འབྲི་བྱེད་བཟོ་བོའི་སྙིང་བུམ་ག་ལ་གཡོ། །
པཎ་གྲུབ་བྱེ་བས་བཞེད་པའི་རྩེ་མོ་སྟེ། །
ལུང་དང་རིགས་པའི་གློག་འོད་བཀྲམ་ན་ཤེས། །
ངུ་བའི་ཁ་ལ་བལྟས་ན་ངུ་བྲོ་ཞིང་། །
རྒོད་པའི་ཁ་ལ་བལྟས་ན་རྒོད་བྲོ་བའི། །
ཆགས་སྡང་རྨོངས་པའི་དར་གྱི་ཅོད་པན་དག །
ཅི་དགར་སྦྱར་བར་མཛོད་ཅེས་བརྩེ་བས་བསྐུལ། །
ཚུལ་ཁྲིམས་འཆལ་བས་གསང་སྔགས་མི་འགྲུབ་པར། །
ཤཱཀྱའི་རྒྱལ་པོས་ཡང་ནས་ཡང་དུ་གསུངས། །
དུག་གསུམ་འབར་བའི་སངས་རྒྱས་རློན་པ་ཞིག །
སྐལ་ལྡན་ལས་འཕྲོ་ཅན་ལ་སྣང་བ་མཚར། །
མདོ་སྔགས་གང་གི་ཐེག་པས་བགྲོད་ན་ཡང་། །
དམ་སྡོམ་དགོས་པར་གསར་རྙིང་གཉིས་ཀ་མཐུན། །
གནང་བཀག་ཕྲ་མོ་འབྱེད་པའི་བློ་ཡང་ཡོད། །
རྨོངས་པ་ཕོ་ཚོད་མ་ཐལ་ཚུགས་པོར་བཞུགས། །
205



ལེགས་བཤད་བསྟན་བཅོས་ཕྱོགས་བསྒྲིགས།
ཁ་བོ་གཞན་ལ་སྡང་བ་མ་ལགས་ཏེ། །
ཕྲ་ཞིབ་ཤེས་རབ་རྒྱ་མཚོ་འཕྱུར་བའི་གཤིས། །
མི་ཤེས་ཤེས་རྫུ་མ་གྲུབ་གྲུབ་མདོག་དང་། །
ནག་ཆང་དུ་བས་གཟིར་བའི་ཁ་འཆལ་མིན། །
གདམས་པའི་སྙིང་པོ་བསྡུས་ན་འདི་ལྟ་སྟེ། །
སྲོག་གཅོད་མ་བྱིན་ལེན་དང་ལོག་པར་གཡེམ། །
རྫུན་དང་ཕྲ་མ་ཚིག་རྩུབ་ཀྱལ་བའི་ངག །
བརྣབ་སེམས་གནོད་སེམས་ལོག་ལྟ་སྤོང་ལ་འབུངས། །
དེ་ལས་ལོག་པར་ལྟ་བ་ཅུང་དཀའ་ཡང་། །
མཆོག་གསུམ་ལས་འབྲས་འཕགས་པའི་བདེན་པ་བཞི། །
ཡོད་ཅེས་ཞེ་ནས་སྨྲོས་དང་དེ་ཡིས་ཆོག །
ཞིབ་པར་དམ་པའི་མདུན་ནས་ཐོས་པ་མཛོད། །
རྒྱུན་དུ་ངག་བཅད་ཟབ་མོའི་མན་ངག་སྟེ། །
རྣམ་དག་གཞུང་ལུགས་ཞལ་འདོན་མཛད་ནའང་ལེགས། །
རེ་ཞིག་བཅུ་བོ་མངོན་དུ་ལྡང་མི་ནུས། །
ལོག་བཤད་མི་བཀླག་དེ་ཡིས་ཕོངས་པར་འགྱུར། །
206



བསླབ་བྱ་ཉིན་མོའི་སྣང་བ། །
གཏོང་བས་ལག་མཛེས་དད་པས་སྙིང་གང་ཞིང༌། །
སྤྱོད་པས་རིགས་རུས་ཡོན་ཏན་མེ་ཏོག་གིས། །
ཆོས་དང་སྲིད་ཀྱི་རྗེ་བོ་གཉིས་བཀུར་ན། །
ཡ་རབས་དམ་པའི་རྒྱན་གྱིས་བརྒྱན་པ་ལགས། །
དེ་ལྟར་ལྕང་ཅན་རིགས་ལས་སོན་པའི་སྲས། །
རྭ་ཛེ་ཤཱ་ར་རིག་པའི་ལོངས་སྤྱོད་ཅན། །
མགུ་བ་སྐྱེད་བྱེད་པདྨ་དཀར་པོའི་ལྗོན། །
ཟབ་གསལ་ཤེས་རབ་རྒྱ་མཚོའི་ངོགས་ནས་འཁྲུངས། །
དེ་ཡི་དགེ་བ་རྒྱལ་བའི་བྱིན། །
འགྲོ་བའི་སྙིང་ལ་ཞུགས་པ་ལས། །
ཕལ་དང་དམ་པ་ལེགས་རྟོགས་པའི། །
ཚད་མ་འཕེལ་ན་ཅི་མ་རུང་། །
སྟོབས་ཀྱི་འཁོར་བསྒྱུར་ཙེ་ཏུང་ཚེ། །
བསྟན་པའི་མངའ་བདག་ཡབ་སྲས་ཟུང་། །
རྣམ་གསུམ་ཞབས་ཀྱི་འཁོར་ལོའི་རྡུལ། །
རྟག་བརྟན་ནོར་བུའི་ཐིག་ལེར་བཞུགས༑ }
207



ལེགས་བཤད་བསྟན་བཅོས་ཕྱོགས་བསྒྲིགས།
འཛམ་གླིང་འཛིན་མའི་དཀྱིལ་འཁོར་དུ། །
ནད་མཚོན་མུ་གེའི་མིང་མེད་པར། །
སྐྱེ་རྒུ་སྐྱིད་པའི་ཁྱིམ་ཆེན་པོར། །
ལྷ་མིའི་ཀུན་དགའ་རྒྱས་པར་སྨོན། །
བདག་གི་དོན་དུ་གཞན་ལ་བཙན་འཛུགས་པ། །
བདག་ལས་གཞན་ལ་གཅེས་པས་ཚར་བཅད་དེ། །
བདག་གཞན་ཕན་བདེའི་གཏེར་ཆེན་ཞི་བའི་ལམ། །
བདག་གཞན་ཀུན་ལ་དར་བས་མཛེས་གྱུར་ཅིག །
འདི་ན་འདྲ་མཉམ་འདྲ་བའི་རི་མོ་བཅོས་མིན་ཁྱད་པར་ཆེས་
མང་གིས། ། །
སྐྱེ་བོ་ཕལ་ཆེར་ཕལ་ལ་མ་ཆགས་དོན་མཐུན་དགའ་མགུའི་མེ་
འབར་ཏེ། །
མ་རུངས་མཚོན་ཆར་མཚོན་གྱིས་འགོག་པའི་སྟོབས་རྩལ་མ་་
ལུས་གཅིག་བསྒྲིལ་བ། །
སྲིད་པ་གསུམ་ན་གསུམ་གྱི་གྲངས་ལྡན་དཀོན་མཆོག་དགྱེས་་
པས་རྒྱལ་གྱུར་ཅིག །
208



བསླབ་བྱ་ཉིན་མོའི་སྣང་བ།
ཅེས་བསླབ་བྱ་ཉིན་མོའི་སྣང་བ་ཞེས་བྱ་བ་འདི་ནི། པེ་ཅིན་ཏ་ལའི་པན་
སི་ཁྲུའུའི་དྲུང་ཡིག་ལྕང་ཅན་སྲས་དབང་ཕྱུག་རྒྱལ་པོ་ལགས་ནས་རྒྱུན་པར་་་་་
རང་གི་བློ་སྦྱོང་དུ་འཁྱེར་བདེ་བ་འདི་འདྲ་ཞིག་དགོས་ཞེས་གུས་པ་ཆེན་པོས་་་
བསྐུལ་པའི་ངོར། བདུད་དང་མི་མཐུན་པའི་ཕྱོགས་ཐམས་ཅད་ལས་རྣམ་པར་
རྒྱལ་བ་བཅོམ་ལྡན་འདས་མཉམ་མེད་ཤཱཀྱའི་རྒྱལ་པོ་སྨྲ་བའི་སེང་གེ་དེ་ཉིད་ཀྱི་
རྗེས་སུ་དད་པས་རབ་ཏུ་བྱུང་བ་ཤེས་རབ་རྒྱ་མཚོ་འཇམ་དཔལ་དགྱེས་པའི་བློ་
གྲོས་ཀྱིས་སྦྱར་པའོ། །
209



ལེགས་བཤད་བསྟན་བཅོས་ཕྱོགས་བསྒྲིགས།
སྙིང་པོའི་ལྷ་ཆོས་བྱེད་པར་གདམས་
པ་བཞུགས་སོ། ། །
དགེ་འདུན་ཆོས་འཕེལ་གྱིས་མཛད།
གང་ལ་བརྟེན་ན་བསླུ་བ་མ་མཆིས་པའི། །
སྐྱབས་གནས་རིན་ཆེན་གསུམ་གྱི་ཐུགས་རྗེའི་མཐུས། །
དོན་མེད་འཁོར་པའི་འཕྲུལ་སྣང་ཀུན་ཞི་ནས། །
བློ་སྣ་ཆོས་ལ་ཕྱོགས་པར་བྱིན་གྱིས་རློབས། །
ཅི་ལ་བསམས་ཀྱང་འཇིག་རྟེན་བྱ་གཞག་ལ། །
ཡང་སྒོས་སྙིང་པོ་ཏིལ་ཙམ་མི་འདུག་པས། །
ཡུན་ཐུང་ཚེ་འདིའི་བློ་སྣ་བསྒྱུར་བྱས་ཏེ། །
ད་ནས་སྙིང་པོའི་ལྷ་ཆོས་བྱེད་པར་བྱ། །
དར་མའི་ན་ཚོད་དབྱར་གྱི་མེ་ཏོག་ཙམ། །
མཛེས་པའི་བཀྲག་མདངས་དགུན་གྱི་འཇའ་ཚོན་ཙམ། །
མི་ཡི་ཚེ་ལ་ཡུན་ལོང་མི་འདུག་པས། །
210



སྙིང་པོའི་ལྷ་ཆོས་བྱེད་པར་གདམས་པ།
ད་ནི་སྙིང་པོའི་ལྷ་ཆོས་བྱེད་པར་བྱ། །
སྡུག་པའི་དུས་སུ་སྐྱིད་པའི་ཐབས་ལ་རེ། །
སྐྱིད་པའི་དུས་སུ་སྡུག་བསྔལ་ཡོང་གིས་དོགས། །
རེ་དོགས་འཕྲང་ལས་ཐར་དུས་མི་འདུག་པས། །
ད་ནི་སྙིང་པོའི་ལྷ་ཆོས་བྱེད་པར་བྱ། །
གཅེས་པར་བསྐྱངས་ཀྱང་ནད་དང་གཅོང་གི་གཞི། །
རྒྱན་གྱིས་མཛེས་ཀྱང་མི་གཙང་རང་བཞིན་ཉིད། །
མི་རྟག་ལུས་ལ་སྙིང་པོ་མི་འདུག་པས། །
ད་ནི་སྙིང་པོའི་ལྷ་ཆོས་བྱེད་པར་བྱ། །
ཕྱུག་པོ་ཕྱུག་པོའི་ས་ནས་སྡུག་གཏམ་བྱེད། །
དབུལ་བོ་དབུལ་བོའི་ས་ནས་སྨྲེ་ངག་འདོན། །
མི་རེའི་སེམས་ལ་སྡུག་བསྔལ་ཁུར་བོ་རེ། །
འཁོར་པའི་གནས་ན་བདེ་བའི་སྐབས་མ་མཆིས། །
སྤྱིར་ན་ཕྱི་རོལ་བདེ་སྡུག་སྣང་བ་ཀུན། །
རང་གི་སེམས་ཉིད་གཅིག་པོའི་ཆོ་འཕྲུལ་ཏེ། །
ནང་གི་གཟུགས་བརྙན་ཕྱི་རུ་འཆར་བ་ལས། །
211



ལེགས་བཤད་བསྟན་བཅོས་ཕྱོགས་བསྒྲིགས།
ཕྱི་ཡི་རྣམ་པ་ཚུར་ལ་འོངས་པ་མིན། །
དེ་ལྟར་ལེགས་པར་གོ་ནས་དཔྱད་པ་ཡིས། །
ཀུན་གཞི་སེམས་ཀྱི་རྩ་བ་ཆོད་པའི་ཚེ། །
སྣང་བའི་ན་བུན་འདི་ཡི་ཕ་རོལ་ན། །
ཆོས་ཉིད་དོན་གྱི་ནམ་མཁའ་དངོས་སུ་བཞུགས། །
ཡོད་ཅེས་བྱ་བ་འདི་ཡང་བཅོས་མ་སྟེ། །
མེད་ཅེས་བྱ་བ་འདི་ཡང་བཅོས་མ་ཉིད། །
དེ་འདྲའི་བཅོས་མ་ཀུན་གྱིས་མ་བསླད་པ། །
སེམས་ཀྱི་རང་བཞིན་རྫོགས་པའི་སངས་རྒྱས་ཡིན། །
ཡིན་མིན་རྣམ་རྟོག་ཆུ་ཡི་གཉེར་མ་བཞིན། །
གཅིག་རྗེས་གཅིག་གིས་མཐུད་དེ་འགྲོ་བ་འདི། །
གཏོད་མེད་ངང་དུ་ལྷོད་ཀྱིས་ཞིག་པའི་ཚེ། །
ཆོས་དབྱིངས་གདོད་མའི་རྒྱ་མཚོར་སླེབས་པ་ལགས། །
མདོར་ན་སྣང་བ་སེམས་ཀྱི་ཆོ་འཕྲུལ་ཏེ། །
སེམས་ནི་སྟོང་བ་གཞི་མེད་རྩ་བྲལ་ཉིད། །
གཞི་མེད་ཆོས་ལ་བདག་ཏུ་བཟུང་བ་ཡིས། །
212



སྙིང་པོའི་ལྷ་ཆོས་བྱེད་པར་གདམས་པ། །
ཁྱོད་དང་ང་ཡང་འཁོར་པའི་གནས་སུ་འཁྱམས། །
དེ་ནི་སྣང་བའི་རྗེས་སུ་མ་འབྲང་བར། །
སྣང་མཁན་ཁོ་ལ་ཅེར་གྱིས་བལྟས་པའི་ཚེ། །
བརྗོད་དུ་མེད་པའི་རང་ངོ་མཐོང་འགྱུར་བས། །
སངས་རྒྱས་ཐོབ་པའི་ལམ་དེ་ཐག་མི་རིང་། །
དེ་ལྟར་རྩ་གསུམ་ལྷ་ཡི་བྱིན་རླབས་ཀྱིས། །
མྱུར་དུ་རང་སེམས་སྟོང་བའི་རྩད་ཆོད་དེ། །
ཀ་དག་རྫོགས་པ་ཆེན་པོའི་རྒྱལ་ས་ནས། །
མཐའ་མེད་འགྲོ་བའི་དོན་ཆེན་བྱེད་པར་ཤོག །
ཅེས་པ་འདི་ཡང་སྙིང་པོའི་ཆོས་ལ་ཕྱོགས་པ་སྒྲོལ་མ་གཡང་འཛོམས་ཀྱི་
ངོར་རྒྱལ་ཁམས་པ་དགེ་འདུན་ཆོས་འཕེལ་གྱིས་བྲིས་པའོ། །
213



ལེགས་བཤད་བསྟན་བཅོས་ཕྱོགས་བསྒྲིགས།
བོད་སོག་གི་སྐུ་སྐྱེ་རྣམས་ལ་སྩལ་བའི་
ཞལ་གདམས་བཞུགས་སོ། །
ཚེ་ཏན་ཞབས་དྲུང་གིས་མཛད།
འདིར་བོད་སོག་གི་སྐུ་སྐྱེའི་ལམ་ལུགས་སྐོར་ལ་སྔོན་བྱོན་དམ་
པའི་གསུང་སྒྲོས་དང་འབྲེལ་བར་བདག་གི་རྗེས་སུ་འཇུག་པ་དག་ལ་
ཕན་པའི་དོན་དུ་དཔྱད་པ་ཅུང་ཟད་བགྱིད་ན། རྒྱལ་བ་དགེ་འདུན་
རྒྱ་མཚོ་ཡབ་ཀྱི་པང་ཐོག་སྐབས་ནམ་མཁའི་དབྱིངས་ནས་འབྲུག་་་
གྲགས་པ་གསན་ནས་ཡབ་ལ། ཕ་བློ་བཟང་གྲགས་པས་ཆོས་
གསུངས་པ་འདྲ་བའི་སྒྲ་ཞིག་གོ་གསུངས་པར། ཡབ་ཀྱིས་ཕ་བློ་
བཟང་གྲགས་པས་ཆོས་ཇི་ལྟར་གསུངས་དྲིས་པར། འོ་ལགས་སོ། །
བཤེས་གཉེན་དུལ་བ་ཞི་བ་ཉེར་ཞི་བ། །ཡོན་ཏན་ལྷག་པ་བརྩོན་
བཅས་ལུང་གིས་ཕྱུག །དེ་ཉིད་རབ་ཏུ་རྟོགས་པ་སྨྲ་མཁས་ལྡན། །
བརྩེ་བའི་བདག་ཉིད་སྐྱོ་བ་སྤངས་ལ་བརྟེན། །ཞེས་གསུངས་པ་རེད་
ཅེས་རྗེ་དགེ་འདུན་གྲུབ་པས་རྗེ་ཙོང་ཁ་པ་ལས་ཆོས་གསན་པ་རྗེས་
214



པོད་སོག་གི་སྐུ་སྐྱེ་རྣམས་ལ་སྩལ་བའི་ཞལ་གདམས།
སུ་དྲན་པ་དང་། ཡང་དགུང་ལོ་གསུམ་གྱི་དུས་ཡུམ་གྱིས་སྡིགས་མོ་
བྱས་པར། ཁྱེད་རང་ང་ལ་མ་འཐབ་སྡིག་ཡོང་གསོལ་བ་ཐོབ་
གསུངས། ཇི་ལྟར་འདེབས་ཞུས་པར། དགོས་འདོད་ཀུན་འབྱུང་
ནོར་བུ་བསམ་འཕེལ་ཁྱོད །ཡོན་ཏན་ཐམས་ཅད་མ་བསླབས་
ཐུགས་སུ་ཆུད། །ཐོས་བསམ་སྒོམ་པ་མཐར་ཕྱིན་གྲུབ་པ་བརྙེས། །
འཕྲིན་ལས་རྒྱུན་མི་འཆད་ལ་གསོལ་བ་འདེབས། །འདི་ཐོན་
གསུངས་ཏེ་སྐུ་ཚེ་དེ་ལ་ཚིགས་བཅད་རྩོམ་པའི་ཐོག་མ་ཡིན་ཞིང་།
སྐུ་སྐྱེ་ཟེར་བ་འདི་འདྲའི་མཛད་པ་སྟོན་དགོས་པ་རེད། དུས་ཕྱིས་
སུམ་པ་པཎྜི་ཏ་ཡེ་ཤེས་དཔལ་འབྱོར་དགུང་ལོ་ཕྲ་མོའི་དུས་ཀུན་་་་
མཁྱེན་འཇམ་དབྱངས་བཞད་པར་མཇལ་ཁ་ཞུས་པར། ཁྱོད་སུ་ཡིན་
ཞེས་དྲིས་པས་ང་བླ་མ་སེམས་པ་ཡིན་ཞེས་ལན་བཏབ། གང་ནས་
འོངས་དྲིས་པས་རྒྱ་ནག་ནས་འོངས། རྐང་ཐང་ངམ་རྟ་ལ་ཞོན་
གསུངས་པས་དེ་གང་ཡང་མ་ཡིན་པའི་འོང་ལུགས་སྣང་ཞུས་པ་ན།
བར་དོ་བ་ཡིན་པས་དེ་བདེན་གསུངས་ནས་ཕྱག་མཛུབ་གཅིག་་་་་
མནན། ཡང་བླ་མ་ཡིན་ན་སློག་པ་ཅི་ལ་གོན་ཞེས་པ་ན། འོ་ན་ཁྱོད་
ཀྱིས་པགས་ཐུལ་ཅི་ལ་གྱོན་ཞུས་ཚེ་ཕྱག་མཛུབ་གཉིས་མནན། ཡང་
21 5



ལེགས་བཤད་བསྟན་བཅོས་ཕྱོགས་བསྒྲིགས།
བླ་མ་ཡིན་ན་ཆོས་ཤོད་ཆོས་ཐོན་གསུངས་ཚེ་བརྗེད་པ་མེད་དམ་་་
ཞུས་པས་ཕྱག་མཛུབ་གསུམ་མནན་ནས་ང་ལ་འཁོར་གསུམ་སོང་་་
བས་བྱིས་པ་ཤེས་རབ་ཅན་ཞིག་འོང་ཨ་ཙ་མ་གསུངས་ནས་མགོ་ལ་
བྱུག་པ་མཛད། ཅེས་སུམ་པའི་རང་རྣམ་དུ་གསུངས་ཏེ་ལས་སྣང་མ་
དག་པ་རྣམས་གོང་དུ་འདྲེན་པའི་སྐུ་སྐྱེ་འདི་འདྲ་བ་ཞིག་ཡིན་ན་སུ་
ལ་ཡང་དད་པ་མི་སྐྱེ་བའི་རང་དབང་མེད་དོ། །འཇམ་དབྱངས་
བཞད་པ་འཇིགས་མེད་རྒྱ་མཚོ་དགུང་ལོ་བཅུ་གཅིག་གི་དུས་སྨོན་་
ལམ་ཚོགས་དབུས་སུ་སྡེ་ཁྲི་རིན་པོ་ཆེ་ནས་མཎྜལ་བཤད་པ་ཞུས།
དེའི་རྗེས་གསུང་འཕྲོས་སུ། ཁྱེད་ཀྱིས། ཀླུ་ལ་ཙཀྲ་མི་འགྱུར་བདེ་
བའི་མཁར། །སོགས་དྲངས་ནས་ཤོམ་ཆེན་པོ་བྱེད་ཀི་ཨང་གསུངས། །
ཤོམ་ལོས་ཡོད། ངེད་ཚོ་མཛོད་དཀའ་རམས་ཀྱི་དགེ་བཤེས་རེད་
མོད་ཅེས་རྩེད་མོ་ཞུས་པའི་ལན་དུ། ཆོག་གི་ཡ། ཅིག་ཉན་ཨེ་ཡོད་
བསམས་ཀྱང་ད་ཅིག་ཉན་སོང་བ་རེད་གསུངས། གནས་ཚུལ་དེ་
གུང་ཐང་རིན་པོ་ཆེར་ཞུས་པས། ཁོང་གིས་དེ་འདྲ་ཞིག་རེད། ངེད་
ལན་གཅིག་སྐུ་མདུན་དུ་ཕྱིན་པར་དཔེ་སྣ་ཐུང་ཞིག་གཟིགས་ཀྱིན་་
འདུག་ཅི་རེད་ཞུས་པར། ངེད་ཀྱི་སྐུ་གོང་མའི་གསང་རྣམ་ཁྱེད་ཀྱིས་
216



བོད་སོག་གི་སྐུ་སྐྱེ་རྣམས་ལ་སྩལ་བའི་ཞལ་གདམས།
བརྩམས་པ་དེ་རེད་གསུངས། ངས་ཤུགས་ཕུད་ནས་བརྩམས་པ་ཡིན་
ག་འདྲ་འདུག་ཞུས་པར། ད་དུང་གྱོང་གྱོང་བོར་ཡོད་ཀི་མོད་
གསུངས། སྐྱབས་རྗེ་གོང་མས་ངེད་ཀྱི་རྩོམ་པ་ཁ་དམ་ཞིང་གྱོང་
ཉམས་ཆེ་ཚུལ་གྱིས་མི་ལེགས་པའི་ཚུལ་ཡང་ཡང་གསུང་གི་ཡོད་ཅེས་
རྣམ་གཉིས་ཐུགས་དད་ལྷག་པར་འཁྲུངས། ཞེས་ཀུན་མཁྱེན་
འཇིགས་མེད་རྒྱ་མཚོའི་རྣམ་ཐར་སྟོད་ཆ་ཧོར་གཙང་ཁྲི་ཆེན་་་་་་
འཇིགས་མེད་བསྟན་པའི་ཉི་མས་བརྩམས་པ་ལས་འབྱུང་སྟེ། སྤྲུལ་
བའི་སྐུ་ཟེར་བ་ནི་འདི་འདྲ་ཞིག་ཡིན་དགོས་པར་སྣང་ངོ༌། །རྒྱལ་
དབང་ལྔ་པའི་རང་རྣམ་དུ་ཀཱུ་ལའི་གོས་བཟང་དུ། བོད་ཡུལ་འདིར་
རྒྱ་གར་དང་མི་འདྲ་བའི་བླ་མ་ལ་གདུང་བརྒྱུད་ཀྱིས་འཛིན་པ་དང་
སྐྱེ་བས་འཛིན་པ་གཉིས་ཡོད་པ་ལས། དང་པོ་ནི་ས་སྐྱ་ཚང་གི་
བདག་ཆེན་རིམ་བྱོན་ལྟར་ལུགས་གཉིས་ཀྱི་ཡོན་ཏན་རྣམས་ཕ་ཤུལ་
བུ་འཇགས་ལྟ་བུས་བར་གསེང་མེད་ཅིང་བུ་སློབ་འཁོར་འབངས་་་
རྣམས་བག་ཕེབས་པ་དང་། སྐྱེ་བས་འཛིན་པ་ནི་དེ་ལས་ལྡོག་སྟེ་བླ་
མ་གྲོངས་པ་ལ་སེམས་ངལ་ཆེ་ཞིང་ཡུལ་གྲུ་ཆེ་གེ་མོ་ན་བྱིས་པ་ལ་ཕ་
མ་སོགས་ཀྱིས་གཡོ་སྒྱུས་བཟོས་པ་འདྲ་ལ་ཚམ་ཚོམ་མེད་པར་བདག་
217



ལེགས་བཤད་བསྟན་བཅོས་ཕྱོགས་བསྒྲིགས།
ཏུ་བཟུང་བའི་བཞུགས་གྲལ་ལ་ཆུད་ངེས་དང་སྐྱེ་བོ་དུ་མའི་རི་བོང་
གི་ཅལ་འདྲོག་ལ་བརྟེན་ཝ་སྐྱེས་སེང་གེར་བརྫུ་བའི་སྣང་ཚུལ་ཁོ་་་
ནའོ། །ཞེས་གསུངས་པ་དང༌། སུམ་པའི་རང་རྣམ་ལས། སྔོན་བྱོན་
ཤཱཀ་ཐུབ་རྒྱན་དྲུག་མཆོག་གཉིས་གྲུབ་ཆེན་བརྒྱད་ཅུ་ཁ་ཆེ་བལ་བོད་
ཀྱི་པཎ་གྲུབ་མར་མི་བུ་སྟོན་ཙོང་ཁ་པ་ལྟ་བུ་ལ་སྐུའི་སྐྱེ་ཕྲེང་རྒྱུ་་་་་
མཚོའི་རླབས་ལྟར་ཡོལ་མེད་དུ་ཡོད་པ་གཞིར་བཅས་ཀྱང་། ཡུལ་
དུས་དེར་སྤྲུལ་སྐུ་སྐུ་སྐྱེའི་དར་སོ་མེད་པས་སམ་ཞིང་གཞན་དུ་བྱོན་
པ་ཅི་རིགས་ཀྱིས་སྔ་མའི་འཁྲུངས་ཡུལ་ཁོ་ནར་སྐུ་སྐྱེ་བྱོན་པའི་་་་་
གཏམ་ཙམ་ཡང་མེད། དེ་ལྟ་ན་ཡང་བོད་དུ་ཞབས་དྲུང་སྤྲུལ་སྐུ་སྐུ་
སྐྱེའི་ཚུལ་མ་བཟུང་ཡང་བསྟན་དོན་དུ་བསམ་བཞིན་བྱོན་པ་མང་།
དུས་ཕྱིས་དབུས་གཙང་མདོ་ཁམས་ཧོར་ཡུལ་དུ་རིམ་གྱིས་སྲོལ་དེ་་
དར་ནས། ཡུལ་ལུགས་ཚུལ་དུ་འབྱོར་ལྡན་ཕལ་ཆེར་གྱིས་གདན་
འདྲེན། དེའི་ནང་ན་སྐྱེ་བའི་སྔོན་དང་སྐྱེ་དུས་དང་ཕྱིས་སུའང་ངོ་
མཚར་བ་དང་། ཡུལ་མི་ལ་ལར་རྨི་ལམ་ངེས་འདྲོངས་བྱུང་བ་དང་།
སྐྱེས་ནས་ཀྱང་རྟགས་མཚན་བཀྲ་ཤིས་པ་ཤར་བ་དང་། བླ་མ་ཆོས་
སྐྱོང་གི་ལུང་བསྟན་ལ་དཔྱད་ལོག་དང་། བཅོས་སྐྱོར་མེད་པར་ངེས་
218



བོད་སོག་གི་སྐུ་སྐྱེ་རྣམས་ལ་སྩལ་བའི་ཞལ་གདམས།
འདྲོངས་བྱུང་བ་དང་། བྱིས་པ་དེས་ཀྱང་མངལ་གྲིབ་སོགས་ཀྱིས་མ་
གོས་པར་སྨྲ་ཐུབ་མ་ཐག་ནས་སྔོན་གནས་རྗེས་དྲན་ཚུལ་དུ་སྔོན་་་་་
མའི་གནས་དང་རྟེན་གསུམ་ངོས་འཛིན་དང་། བྱ་སྤྱོད་བཟང་པོའི་
རྟགས་ལས་ནོར་སོ་མེད་པ་སྲིད་མཐའ་ཙམ་འགའ་ཞིག་བྱོན་པ་ནི་
རྒྱལ་བ་ཡབ་སྲས་དང་ལྕང་སྐྱ་ལྟ་བུ་བྱུང༌། གཞན་ཆོས་མཐུན་གྱི་
སྐྱེས་བུ་ཡིན་ཀྱང་འཇིག་རྟེན་གྱི་སྟོབས་འབྱོར་གྲགས་པ་ཧ་ཅང་མི་
ཆེ་བ་དང་། ཟང་ཟིང་གི་དངོས་པོ་བདག་གིར་མི་བྱེད་ཅིང་གྲྭ་སློབ་
འབྱོར་ལྡན་མེད་པ་དང་། མི་ལ་ལྟར་སྐུ་ཆས་སྲབ་པ་ཕལ་ཆེར་ལ་སྐུ་
སྐྱེ་དཀོན་པར་སྣང་། ཡང་བླ་ཆེན་ཁ་ཅིག་སྣང་ངོར་ཡོན་ཏན་གསལ་
ལམ་མི་གསལ་རུང་གྲྭ་སློབ་རྣམས་ཀྱིས་ལུང་བསྟན་ཞུ་ཡུལ་ལ་ཨུ་་་
ཚུགས་བྱས་ནས་སྤྲུལ་སྐུ་བཙལ་བ་ལ། རྣལ་མ་ཡིན་པའང་སྲིད་ལ་
ཕལ་ཆེར་མ་ངེས། གལ་ཏེ་སྔ་མ་དེའི་སྐྱེ་བ་མིན་ན་ལུང་བསྟན་བྱེད་
མཁན་སོ་ཐར་སྡོམ་ལྡན་ཡིན་ན་ཉམས་རྒྱུར་འགྲོ་བ་དང་། སྔ་མ་
དེའི་ལུང་གི་ཡོན་ཏན་བརྗེད་ཀྱང་རྟོགས་པའི་ཆོས་སྦྱོར་ལམ་དང་།
རྒྱུན་ཞུགས་ཐོབ་པ་ཡན་ཆད་ཡིན་ན་དེ་ཆེ་རུ་མ་སོང་ཡང་ཉམས་་་
དོགས་མེད་མོད། ཁ་ཅིག་ལ་བློ་གསར་པ་ཞིག་གི་ཚོད་དུ་ཡང་མི་
219



ལེགས་བཤད་བསྟན་བཅོས་ཕྱོགས་བསྒྲིགས།
སླེབ་པ་དང༌། ད་དུང་སྐྱོན་གྱི་གོང་བུར་གྱུར་ནས་དམ་པ་སྔ་མའི་
ཞབས་འདྲེན་ནག་ཆང་སྨྱོ་སྤྱོད་ཁ་མཆུའི་མགོ་འདྲེན་བྱས་པས་སྐྱེས་
བུ་མ་དག་པ་ཚོས་ལས་འབྲས་དང་ས་ལམ་སྐྱེ་རིམ་དང་། དེ་དག་
ལས་ཉམས་མི་ཉམས་ཀྱི་ས་མཚམས་སོགས་ལ་ཐེ་ཚོམ་དང་སྒྲོ་སྐུར་
དང་ཆོས་ལ་དབང་ཟ་བའི་སྡིག་པ་གསོག། ཡང་སྔར་གཤེགས་དེའི་
རྒྱུས་ཡོད་པའི་ཕ་མ་འགས་སྔ་མ་དེ་མ་གཤེགས་གོང་ནས་སྐྱེས་པའི་
བུ་ལ་རྫུན་གྱིས་དེའི་སྐྱེ་བ་ཡིན་པར་སྒྲོགས་པ་དང་། ཡང་ལ་ལས་སྐུ་
སྐྱེ་གཞོན་དུས་འདས་པ་ན་དེ་དང་ལོ་མཉམ་རེ་དེའི་གོ་སར་འཇོག་
པ་ནི་ནོར་རྫས་འགུགས་ཐབས་ཁོ་ན་ཡིན། ཞེས་ཡང་དག་པ་དང་
ཡང་དག་པ་མ་ཡིན་པའི་ཚུལ་སོ་སོར་བཀར་ནས་ཁྱད་པར་ཕྱེ་བ་་་
དང་། བརྟག་པ་བྱེད་པའི་ཐབས་ཀྱང་། རྒྱལ་དབང་ལྔ་པ་ནི་རྭ་སྒྲེང་
གི་ཇོ་བོ་འཇམ་དཔལ་རྡོ་རྗེའི་དྲུང་དགེ་ལུགས་ཀྱི་བླ་མའི་བགྲེས་ཁ་
བཀྲ་ཤིས་ལྷུན་པོའི་པཎ་ཆེན་རིན་པོ་ཆེ་དང་གླིང་སྨད་ཞབས་དྲུང་
དཀོན་མཆོག་ཆོས་འཕེལ་གཉིས་ཀྱིས་ཟན་རིལ་བསྒྲིལ་བའི་ཐབས་
ཀྱིས་ཐུགས་ཐག་བཅད་ཅེས་རང་རྣམ་ལས་གསུངས་པ་དང་། པཎ་
ཆེན་བསྟན་པའི་ཉི་མའི་རྣམ་ཐར་ལས། གོང་མ་ཆན་ལུང་གི་དུས་
22



བོད་སོག་གི་སྐུ་སྐྱེ་རྣམས་ལ་སྩལ་བའི་ཞལ་གདམས། །
གོང་མ་ཆེན་པོས་བོད་སོག་གི་བླ་མའི་སྐྱེ་སྲིད་ངོས་འཛིན་བྱེད་སྐོར་
ལ་སྔོན་དུས་འཁྲུལ་གཞི་སྣ་ཚོགས་བྱུང་བར་བརྟེན་ལྷ་ས་དང་། ཡུང་
ཧྭ་དགོན་དུ་གསེར་བུམ་རེ་གནང་ཡོད་པར་ཕྱིན་ཆད་བུམ་ནང་དུ་
མིང་བྱུང་བཅུག་ནས་བརྟག་པ་བྱེད་དགོས་ཀྱི་བཀའ་ཕབ། ཅེས་
དང་། འཇམ་དབྱངས་བཞད་པ་འཇིགས་མེད་རྒྱ་མཚོའི་རྣམ་ཐར་
ལས། སྔར་གོང་མ་ཆན་ལུང་ནས་སྐུ་འབུམ་ཡན་ཆད་ཀྱི་བླ་སྤྲུལ་
རྣམས་ལྷ་སའི་ཇོ་བོ་དང་། དེ་མན་ཆད་ཀྱི་བླ་སྤྲུལ་རྣམས་ཙན་དན་
ཇོ་བོའི་མདུན་ནས་ཟན་སྒྲིལ་གྱིས་ཐག་གཅོད་དགོས་པར་བཀའ་་་
བབས་ཡོད། ཅེས་པ་ལྟར་རྒྱལ་བ་དང་རྗེ་བཙུན་དམ་པ་སོགས་བླ་
ཆེན་ཕལ་ཆེར་ཐག་གཅོད་བྱེད་སྐབས་གསེར་བུམ་དཀྲུགས་པའི་་་
སྲོལ་དར། དཔེར་ན་རྒྱལ་བ་ལུང་རྟོགས་རྒྱ་མཚོ་ཐག་གཅོད་བྱེད་
སྐབས་ལྷ་སའི་ཇོ་ཁང་དུ་གོང་མའི་འདྲ་ཐང་མདུན་གསེར་བུམ་ནང་
ངོས་གཅིག་ལ་རྒྱ་ཡིག་དང་ངོས་གཅིག་ལ་བོད་ཡིག་འབྲུ་ཚ་བྲིས་་་
པའི་བ་སོའི་བྱང་བུ་གསུམ་ལ་ཨམ་བྷན་ནས་དགུ་ཕྱག་སྔོན་་་་་་
བཏང་ནས་བུམ་ནང་དུ་བཅུག་སྟེ་ལི་ཐང་སྒྲོན་འདོགས་ཀྱི་ཁྱིའུ་ཐོན།
ཅེས་པ་ལྟ་བུ་སྟེ་སྲོལ་འདི་རེ་ཞིག་གི་ཡུན་ལ་གནས་ཚོད་རེད། ཕྱིས་
221



ལེགས་བཤད་བསྟན་བཅོས་ཕྱོགས་བསྒྲིགས།
སུ་རྒྱལ་བ་ཡབ་སྲས་སོགས་ལ་ཆོས་འཁོར་རྒྱལ་གྱི་ལྷ་མོའི་བླ་མཚོར་
བརྟེན་ནས་ཐག་གཅོད་པའི་ཐབས་བླ་ན་མེད་པ་ཞིག་ཡོད་པར་སྣང་
སྟེ་རྒྱུས་གསལ་མ་ངེས་སོ། །ཡང་དུ་ཀཱུ་ལར། སོག་པོའི་དཔོན་པོ་བུ་
མང་པོ་ཡོད་པ་རྣམས་སྐུ་སྐྱེར་འགྲོ་བ་སྲོལ་ལ་འདུག་པས་ད་སྐབས་
ངེད་ཀྱང་སྐུ་སྐྱེ་ཞིག་ཡིན་ནམ་གླེང་། ཞེས་དང་། ཁ་དཔེར། མེ་ཏོག་
ཕལ་ཆེར་ཆུ་བོའི་འགྲམ་དུ་སྐྱེ། །བླ་མ་ཕལ་ཆེར་ཕྱུག་པོའི་བུ་ལ་
འཁྲུངས། །ཞེས་པ་ལྟར་དུས་ཆེས་ཆེར་སྙིགས་པ་དང་བསྟུན་སྐུ་སྐྱེ་
འཚོལ་བའི་སྲོལ་ག་བཟང་པོ་རྣམས་རིམ་གྱིས་ཉམས་ནས་རང་་་་
འདོད་གང་བྱུང་གིས་བླ་རྒན་རེ་གྲོངས་ན་སྤྲུལ་སྐུའམ་ཞབས་དྲུང་་
དང༌། སྔགས་རྒན་རེ་གྲོངས་ན་སྐུ་ལོའམ་སྐུ་འབའ་ཞེས་གཅེས་མིང་
བཏགས་པ་ཞིག་བཙལ་ནས་འདོན་ཆོག་ཙམ་ལས་ཡོན་ཏན་ཅི་ཡང་
མི་སློབ་པར་ཟང་ཟིང་སྡུད་པའི་ཚོང་རྟེན་བྱེད་ཅི་ཐུབ་དང་། བླང་
དོར་ལ་རྨོངས་པའི་སྐྱེ་བོ་རྣམས་བསླུ་གང་ཐུབ་བྱེད་པ་ནི་ངེས་པར་
བསྟན་པ་ལ་གཅེས་པར་འཛིན་པ་ཞིག་གིས་བལྟས་ན་ཤིན་ཏུ་ཡ་ང་
བའི་གནས་སོ། །དེའི་ཕྱིར་རྒྱལ་དབང་ལྔ་པས། མི་ཤེས་གདོལ་
བའི་ཕྲུ་གུ་དར་ཟབ་ཀྱིས། །ཕང་ཕུང་མཛེས་པར་བྱས་ཏེ་མཐོན་
222



བོད་སོག་གི་སྐུ་སྐྱེ་རྣམས་ལ་སྩལ་བའི་ཞལ་གདམས།
པོའི་ཁྲིར། །བླུན་པོའི་འཁོར་ཚོགས་དབུས་ན་འགྱིང་བ་ཡི། །བ་མོས་
ཐུབ་བསྟན་པད་ཚལ་བཅོམ་གྱིས་དོགས། །ཆོས་སྤྱོད་བཅུ་ཡི་སྒྲུབ་པ་
རྒྱབ་བོར་ནས། །ཁ་དྲག་དཔུང་དང་རྒྱུ་ནོར་གཡོ་ཁྲམ་གྱིས། །འགྲོ་
བའི་ཕན་བདེ་སྒྲུབ་པར་རློམ་བྱེད་ན། །ཀུན་མཁྱེན་ཤཱཀྱའི་གཙོ་དེ་
འཁྲུལ་བར་ངེས། །ཞེས་དང་། ཚེ་འདིར་སྦྱངས་ཤིང་ཤེས་ལ་ཐ་མལ་
ཟེར། །ཐོས་བྲལ་མ་བསླབས་སྐྱེས་བུ་དམ་པར་ལྟ། །གསེར་དང་སྣག་
ཚ་བསྲེས་པའི་རྒྱལ་ཁམས་འདི། །ཡུལ་དབུས་ཟེར་ཡང་ཀླ་ཀློའི་གྲོང་
ཁྱེར་འདྲ། །ཞེས་དང་། ལྕང་སྐྱ་རོལ་པའི་རྡོ་རྗེས། བྱིས་པའི་དུས་
ནས་ཐོས་བསམ་ལོང་མེད་པར། །དར་གོས་ཀྱིས་བཀླུབས་ཚོང་ཟོང་
བཞིན་དུ་འགྲིམ། །དད་གཤིན་དཀོར་གྱི་ཟས་ལ་བག་མེད་སྤྱོད། །
གནས་བརྟན་དགེ་འདུན་ཕྱག་དང་བསྙེན་བཀུར་ལེན། །ལྔ་བདོའི་
སྐུ་སྐྱེ་རྣམས་ལ་ཐུགས་རྗེས་གཟིགས། །ཞེས་གསུངས་པས་མཚོན་
དམ་པ་སོ་སོའི་གསུང་ན་འདི་འདྲ་བ་ཤིན་ཏུ་མང་བ་དང་། ཨ་རིག་
དགེ་བཤེས་ཆེན་མོ་སྐུ་འདའ་ཁར་སློབ་མ་རྣམས་ཀྱིས་སྐུ་སྐྱེ་འཁྲུལ་
མེད་ཅིག་འབྱོན་པར་ཞུས་པ་ན་སྤྱིར་ཁོ་ལ་རང་དབང་ཞིག་ཡོད་ན་
ཡིད་དགའ་ཆོས་འཛིན་དུ་འགྲོ་བས་སྐུ་སྐྱེ་མེད། གལ་ཏེ་དགོས་ན་
223



ལེགས་བཤད་བསྟན་བཅོས་ཕྱོགས་བསྒྲིགས།
བྱིས་པའི་དུས་སུ་ལམ་རིམ་དང་སྔགས་རིམ་གཉིས་བློ་ཐོག་ནས་ཤར་
ཤར་འདོན་ཤེས་པ་ཙམ་དུ་མ་ཟད། ཁྱི་གཏུམ་པོས་དེད་ཀྱང་ཁ་ནས་
མི་འཆད་པ་ཞིག་རྙེད་ན་ཁོའི་སྐུ་སྐྱེ་ཡིན། ཞེས་གསུངས་པ་རྣམས་ལ་
ལྟོས་དང་བསྟན་འགྲོར་ཕན་པའི་མགོན་སྐྱབས་ཀྱི་སྐུ་སྐྱེ་ནི་ལས་སླ་
བ་ཞིག་ག་ན་ཡིན། ཕུར་ལྕོག་བྱམས་པ་རིན་པོ་ཆེས་འཁོར་སློབ་མང་
བ་ལ་བཀའ་ཆོས་གསུང་སྐབས་ཤིག་འདི་ལྟར་གསུང་སྟེ། དུས་ངན་
གྱི་སྐུ་སྐྱེ་ཚོ་སྐྱེ་བ་རེ་བླངས་ཀྱིན་ཇེ་ངན་དུ་འགྲོ་ཞེས་བཀྱོན། འཇམ་
དབྱངས་བཞད་པ་ཕུད་ཅེས་ཀྱལ་ཀ་མཛད། ཅེས་ཀུན་མཁྱེན་
འཇིགས་མེད་དབང་པོའི་རྣམ་ཐར་དུ་བཀོད་ཡོད་དེ། ངེས་པར་
ཕལ་ཆེར་ཞིག་དེ་ཁོ་ན་ལྟར་རེད། སྤྱི་རིང་སྔོན་མ་འདིར་བཱ་ཡན་
སྟོད་ཀྱི་བླ་མ་ཞིག་ཡོན་བདག་ཁྱིམ་དུ་འགྲོ་དོན་ལ་ཕེབས་པར། བླ་
མ་དེ་ལ་རྒྱུས་ཡོད་པའི་ཁྱིམ་བདག་རྒད་པོས་ཁོའི་བུ་ཆུང་པང་དུ་་་
བཟུང་ནས་བླ་མ་དེ་ལ་འདི་སྐད་དུ། ཨ་ལགས་ཚང། ངའི་བུ་ཚ་འདི་
བླ་མ་ཞིག་གི་སྤྲུལ་སྐུ་རེད་པ། ཡ་ཐའི་དེ་ཡང་ཁོ་ལ་བྱིན། མ་ཐའི་དེ་
ཡང་ཁོ་ལ་བྱིན། ཟེར་གི་འདུག་ཞུས་པས། བླ་མ་དེས་ཡོན་བདག་
ལག་ནས་བརྣབ་སེམས་ཀྱི་ལྕགས་ཀྱུས་དངོས་རྫས་ཤིག་འགུགས་་་་
224



བོད་སོག་གི་སྐུ་སྐྱེ་རྣམས་ལ་སྩལ་བའི་ཞལ་གདམས།
འདོད་པའི་རེ་བ་སྟོང་ཟད་དུ་བཏང་ཞེས་དགོད་བྲོ་བའི་ངག་སྒྲོས་
དེ་ང་རང་ཆུང་དུས་ལན་གཅིག་མ་ཡིན་པར་རྣ་ཁུང་དུ་བབས་པ་་་
ཞིག་ཡིན། དེའི་ཕྱིར་སློབ་རྒྱུའི་ཡོན་ཏན་མི་སློབ་པར། མི་སློབ་རྒྱུའི་
ངན་གཡོ་བསླབས་ནས་སྐྱེ་བོ་ཐ་མལ་བ་སླུ་ཐུབ་པ་ན་བུ་སྐྱེས་སོང་།
སྙམ་པ་ནི་བདུད་ཀྱི་ཆོ་འཕྲུལ་གཟུགས་སུ་ཤར་བ་ཉིད་ཡིན་ནོ། །
སངས་རྒྱས་སྐུ་ལ་ཆོས་ལོངས་སྤྲུལ་གསུམ་སྟེ། །སྤྲུལ་སྐུ་སངས་རྒྱས་ཁོ་
ནའི་སྤྱོད་ཡུལ་ཡིན། །བདག་ཉིད་སྐུ་གསུམ་གྲངས་ལའང་རབ་
རྨོངས་ན། །སྤྲུལ་སྐུ་འཁྲུལ་མེད་ཡིན་པ་མཐོལ་ལོ་བཤགས། །འོན་
ཀྱང་ཨ་ལགས་སྔ་མ་དེ་དང་དེའི། །རྣམ་ཤེས་འཁྲུལ་མེད་བྱོན་པ་
ལོས་འབྱུང་སྟེ། །དེ་ལ་མཆོག་སྤྲུལ་དང་ནི་སྤྲུལ་སྐུ་ཞེས། །མིང་
འདོགས་བདག་འདྲར་གཏན་ནས་འོས་པ་མིན། །སྦྱངས་ཡོན་ཆེ་
ཞིང་ཚུལ་ཁྲིམས་ཡོངས་སུ་དག །ཐུགས་བསམ་དཀར་ཞིང་འདོད་
ཆུང་ཅན་ཡིན་ན། །མར་མེ་ཟན་སྒྲིལ་ཐབས་ལ་ལྟོས་མིན་པར། །
སྐྱེ་བོ་ཀུན་གྱིས་བཀུར་བའི་བླ་མར་འོས། །ཞེས་བྱ་བ་ནི་ཡིད་ལ་
རིང་དུ་བརྣགས་པའི་བདེན་གཏམ་ཐོལ་བྱུང་དུ་སྨྲས་པའི་ཚིགས་་་
བཅད་དོ། །
225



ལེགས་བཤད་བསྟན་བཅོས་ཕྱོགས་བསྒྲིགས།
ཉམས་ལེན་བྱ་ཚུལ་རང་བློའི་བཅུད་
ཐིགས་བཞུགས་སོ། །
དམུ་དགེ་བསམ་གཏན་རྒྱ་མཚོས་མཛད།
ན་མོ་གུ་རུ་བྷུ།
འདིར་ཁྱོད་ཀྱིས་དྲིས་པའི་ལན་རགས་རིམ་ཞིག་བརྗོད་ན། སྤྱིར་
འདི་ཕྱིའི་ལེགས་ཚོགས་ཐམས་ཅད་ཀྱི་རྩ་བ་བླ་མ་ཡིན་ཞིང༌། དེ་
ནས་དྲིས་པ་ཤིན་ཏུ་བཟང་སྟེ། རྗེ་ཙོང་ཁ་པ་ཆེན་པོས༔ དེ་ནས་འདི་
ཕྱིའི་ལེགས་ཚོགས་ཇི་སྙེད་པའི། །རྟེན་འབྲེལ་ལེགས་པར་འགྲིག་
པའི་རྩ་བ་ནི། །ལམ་སྟོན་བཤེས་གཉེན་དམ་པ་འབད་པ་ཡིས། །
བསམ་དང་སྦྱོར་བས་ཚུལ་བཞིན་བསྟེན་པ་རུ། །མཐོང་ནས་སྲོག་གི་
ཕྱིར་ཡང་མི་གཏོང་བར། །བཀའ་བཞིན་སྒྲུབ་པའི་མཆོད་པས་
མཉེས་པར་བྱ། །ཞེས་གསུངས་པ་ལྟར། མཆོད་པ་ཐམས་ཅད་ཀྱི་
ནང་ནས་སྒྲུབ་པའི་མཆོད་པ་མཆོག་ཏུ་གསུངས་པ་དང་། ལྷག་པར་
སྙིགས་དུས་འདིར་ཉམས་ལེན་ལ་འབད་རྒྱུ་གལ་ཆེ། རེ་ས་འཆང་ས་
226



ཉམས་ལེན་བྱ་ཚུལ་རང་བློའི་བཅུད་ཐིགས།
གཅིག་པུ་ནི་རྩ་བའི་བླ་མ་ཡིན། མཚན་བརྗོད་པར་དཀའ་
བ༧ཡོངས་འཛིན་རྡོ་རྗེ་འཆང་ནི་དབང་བསྐུར། རྒྱུད་བཤད། མན་
ངག་གནང་མཁན་ཏེ། བཀའ་དྲིན་གསུམ་ལྡན་གྱི་རྩ་བའི་བླ་མ་ཡིན།
མདོ་ལུགས་ནས་བཤད་ནའང་ལམ་གྱི་ལུས་ཡོངས་སུ་རྫོགས་པ་སྟེ་་
ལམ་རིམ་གྱི་མན་ངག་ཆ་ཚང་གནང་མཁན་ཡིན་ཕྱིར། བཀའ་དྲིན་
གཞལ་དུ་མེད་པའི་རྩ་བའི་བླ་མ་ཡིན། སྡོམ་པ་གནང་མཁན་གྱི་བླ་
མ་སོགས་ཆོས་འབྲེལ་ཐོབ་པའི་བླ་མ་གཞན་རྣམས་ཀྱང་དེའི་སྤྲུལ་་
བའམ། དེ་དང་ཐུགས་རྒྱུད་གཅིག་ཏུ་ལྟ་དགོས། རང་ཉིད་འདུལ་
བའི་ཕྱིར་དུ་རྩ་བའི་བླ་མ་དེས་སྡོམ་པ་གནང་མཁན་དང་། ཀློག་
སློབ་མཁན། མན་ངག་ཕྲ་མོ་ཡན་ཆད་སློབ་པའི་རྣམ་པ་སྣ་ཚོགས་
ཤིག་སྤྲུལ་བ་ཡིན། ཕྱོགས་བཅུའི་སངས་རྒྱས་ཐམས་ཅད་རང་རེ་ལ་
ཐུགས་མི་བརྩེ་བ་ནི་གཅིག་ཀྱང་མེད། དེ་ཐམས་ཅད་ཀྱི་འཕྲིན་ལས་
རང་རེ་འདུལ་ཕྱིར་རང་རེའི་བླ་མ་དང་འཚམ་པར་ཤར་བ་ནི་རྩ་་་
བའི་བླ་མ་དེ་ཡིན་ཕྱིར། དེ་སྒྲུབ་པས་སངས་རྒྱས་ཐམས་ཅད་སྒྲུབ་པ་
དང་། དེ་ལ་གསོལ་བ་བཏབ་པས་སངས་རྒྱས་ཐམས་ཅད་ལ་གསོལ་
བ་བཏབ་པ་ཡིན། དངོས་བརྒྱུད་ཀྱི་བླ་མ་ཐམས་ཅད་ཐུགས་རྒྱུད་
227



ལེགས་བཤད་བསྟན་བཅོས་ཕྱོགས་བསྒྲིགས་
གཅིག་ཏུ་འདྲེས་ནས་ཡོད་ཕྱིར། གཅིག་གི་གསོལ་འདེབས་བཏོན་
པས་གཞན་རྣམས་ལ་ཆོད་སོང་བསམ་རྒྱུ་མེད། དཔེར་ན་དམིགས་
བརྩེ་མ་ཡང་ཕྱོགས་བཅུའི་སངས་རྒྱས་ཐམས་ཅད་ཀྱི་སྙིང་པོ་ཡིན།
དེ་བཞིན་དུ་སྙིང་པོ་དང་གསོལ་འདེབས་གང་བཏོན་ཡང་འདྲ།
ཚོགས་ཞིང་སྒོམ་དུས་ངོ་བོ་རང་གི་རྩ་བའི་བླ་མ་དེ་ཡིན་པ་ལ། རྣམ་
པ་ཤཱཀྱ་ཐུབ་པ་སོགས་ལྷག་ལྷར་སྒོམ་དགོས་པའི་རྒྱུ་མཚན་ནི། རང་
རེའི་སྣང་ངོར་ཐ་མལ་པའི་རྣམ་པ་བཟུང་ཡོད་སྟབས། ཐ་མལ་པའི་
སྣང་བ་དེ་ལོག་ནས། བླ་མ་སངས་རྒྱས་དངོས་སུ་མཐོང་ཆེད་ཡིན།
ལྷ་གང་དང་གང་སྒོམ་ཡང་ངོ་བོ་བླ་མ་ཡིན་ལ་རྣམ་པ་ལྷ་དེའི་རྣམ་
པར་སྒོམ་དགོས། སྐྱབས་འགྲོ་དང་། ལམ་རིམ། བླ་མཆོད་སོགས་ཀྱི་
ཚོགས་ཞིང་རང་རང་གི་མན་ངག་ལྟར་སྒོམ་ཚེ། རྩ་བའི་བླ་མ་དེ་
ཚོགས་ཞིང་གི་གཙོ་བོ་དང་ཚོགས་ཞིང་གི་ལྷ་ཚོགས་གཞན་རྣམས་ནི་
དེའི་སྤྲུལ་བ་ཡིན་པར་སྒོམ་དགོས། གང་ལྟར་ཡང་ལམ་རིམ་ལྟར་
བཤེས་གཉེན་བསྟེན་ཚུལ་ལ་དད་པ་དང་མོས་གུས་སྦྱངས་པ་གལ་ཆེ།
འགྲོ་མགོན་སྐྱོབ་པ་རིན་པོ་ཆེས། བླ་མ་སྐུ་བཞིའི་གངས་རི་ལ། །མོས་
གུས་ཀྱི་ཉི་མ་མ་ཤར་ན། །བྱིན་རླབས་ཀྱི་ཆུ་རྒྱུན་མི་འབྱུང་བས། །
228



ཉམས་ལེན་བྱ་ཚུལ་རང་བློའི་བཅུད་ཐིགས།
ཡིད་མོས་གུས་འདི་ལ་གཟབ་པར་འཚལ། །གསུངས་པ་ལྟར་ཡིན།
བླ་མ་རྣམས་ལ་སྒོ་སྣ་ཚོགས་ནས་དག་སྣང་སྦྱངས་ཤིང་། རྩ་བའི་བླ་
མ་ཚོགས་ཞིང་གི་གཙོ་བོར་བསྒོམ་ནས་གསོལ་བ་འདེབས་ཚེ། དལ་
འབྱོར་རྙེད་དཀའ། འཆི་བ་མི་རྟག་པ། ངན་སོང་གི་སྡུག་བསྔལ།
འཁོར་པ་སྤྱི་དང་བྱེ་བྲག་གི་སྡུག་བསྔལ་རྣམས་ལ་བསམ་བློ་ཤུགས་
དྲག་བཏང་ནས་སེམས་སྐྱོ་ལྷང་ལྷང་དུ་འགྱུར་བར་བྱེད། དེ་ནས་
རང་ཉམས་ལ་དཔག་ནས་སེམས་ཅན་ཐམས་ཅད་སྡུག་བསྔལ་གྱིས་
མནར་ཚུལ་བསམ་སྟེ་སྙིང་རྗེ་ཅི་སྐྱེ་གང་སྐྱེ་བྱེད་ཀྱང་། སྙིང་རྗེ་དེས་
དྲངས་པའི་སེམས་ཅན་ཐམས་ཅད་སྡུག་བསྔལ་ལས་བསྒྲལ་འདོད་
དང་། དེའི་ཆེད་དུ་བླ་མ་ལྷའི་གོ་འཕང་ཐོབ་འདོད་ཀྱིས་སྐྱབས་འགྲོ་
དང་གསོལ་འདེབས་སོགས་བྱ་དགོས། དལ་འབྱོར་ནི་རྒྱུ་དཔེ་ངོ་བོ་
གསུམ་གྱི་སྒོ་ནས་རྙེད་དཀའ་ཚུལ་དང༌། རྙེད་ན་དོན་ཆེ་ཚུལ་ནན་
ཏན་གྱིས་བསམ་དགོས། འཆི་བ་མི་རྟག་པའང་རྩ་བ་གསུམ་དང་རྒྱུ་
མཚན་དགུའི་སྒོ་ནས་བསམ་ཞིང་གཙོ་བོ་ནམ་འཆི་ཆ་མེད་བསམས་
དགོས་ཏེ། རྗེ་བཙུན་མི་ལས། ངས་འཆི་བ་མི་རྟག་སྒོམ་པའི་ཚེ། །
ནམ་འཆི་ཆ་མེད་ཡང་ཡང་སྒོམ། །གསུངས་སོ། །ངན་སོང་གི་སྡུག་
229



ལེགས་བཤད་བསྟན་བཅོས་ཕྱོགས་བསྒྲིགས།
བསྔལ་ནི་ཚ་གྲང་དང་སྐོམ་ལྟོགས་ཀྱི་སྡུག་བསྔལ་དེ་དང་དེ་རང་་་་
ཐོག་ཏུ་བབས་པ་ལྟ་བུར་བསམས་ཏེ། བཟོད་མི་བཟོད་ཇི་འདྲ་སྙམ་
དུ་སྒོམ་ཞིང་། ཚེ་ཚད་ལ་བསམས་ནའང་ཧ་ལས་དགོས་པ་ཞིག་ཡིན་
ཏེ། དཔེར་ན་གྲང་དམྱལ་གྱི་ཚེ་ཚད་ནི་མཛོད་ལས། ཏིལ་སྦྱོང་ནང་
ནས་ལོ་བརྒྱ་ཞིང་། །ཏིལ་གཅིག་བྱུང་བས་ཟད་གྱུར་པ། །ཆུ་བུར་
ཅན་གྱི་ཚེ་ཡིན་ཏེ། །གཞན་གྱི་ཚེ་ནི་ཉི་ཤུས་འགྱུར། །གསུངས་པ་
ལྟར་དང༌། མི་ལོ་ལྔ་བཅུ་ནི་རྒྱལ་ཆེན་རིས་བཞིའི་ཉིན་ཞག་གཅིག་
དང་། དེ་སུམ་ཅུ་ཟླ་བ་དང་། དེ་བཅུ་གཉིས་ལོ་བྱས་པའི་རྒྱལ་ཆེན་
རིས་བཞིའི་ལོ་ལྔ་བརྒྱ་ནི་ཡང་སོས་ཀྱི་ཚེ་ཚད། འོག་མ་རྣམས་ནི་
རིམ་བཞིན་བརྒྱད་འགྱུར་བརྒྱད་འགྱུར་དུ་གསུངེས་སྟབས། སྐྱེས་ན་
ཐར་རྒྱུ་མེད་པ་འདྲ། ཇི་ལྟར་བཟོད་སྙམ་དུ་སྒོམ་དགོས། འཁོར་པ་
སྤྱིའི་སྡུག་བསྔལ་ཀྱང་སྐྱེ་རྒ་ན་འཆི་དང་། འདོད་པ་བཙལ་ཀྱང་མི་
རྙེད། མི་འདོད་པ་ཐོག་ཏུ་འབབ་ཚུལ། མཐོ་དམན་ལ་ངེས་པ་མེད་
ཚུལ། དགྲ་གཉེན་ལ་ངེས་པ་མེད་ཚུལ། འཐབ་རྩོད་མུ་གེ་སོགས་
མདོར་ན་མི་ཡུལ་དུའང་དམྱལ་བ་ཡི་དྭགས་ཀྱི་སྡུག་བསྔལ་ལྟ་བུ་་་་
ཡོད་ཚུལ་དང་། སྙིགས་དུས་ཀྱི་རྒུད་པ་མིག་མཐོང་ལག་ཟིན་དུ་ཡོད་
230



ཉམས་ལེན་བྱ་ཚུལ་རང་བློའི་བཅུད་ཐིགས། །
པ་རྣམས་ཀྱང་རེ་རེ་བཞིན་དྲན་ཏེ་སེམས་སྐྱོ་ལྷང་ལྷང་ཨེ་འགྲོ་བལྟ།
རང་ཉམས་ལ་དཔགས་ནས་སེམས་ཅན་ཐམས་ཅད་སྡུག་བསྔལ་་་
གྱིས་མནར་ཚུལ་སྒོམ་དགོས་ལ། དེ་རྒྱུ་འབྲས་མན་ངག་བདུན་གྱི་སྒོ་
ནས་བསམ་ཚུལ་རྩ་བ་རེད། དེའི་ཐོག་བདག་གཞན་མཉམ་བརྗེ་
སྒོམ་ཚུལ་གྱི་མན་ངག་རྣམས་ལྟར་སྒོམ་ན་ལྷག་པར་ས་ཆོད་ཆེ། སྤྱིར་
ལམ་རིམ་ཆེ་ཆུང་དང་། མན་ངག་བདེ་ལམ་གྱི་ཁྲིད་ཡིག་མྱུར་ལམ་
དང་། འཇམ་དཔལ་ཞལ་ལུང་། དེའི་ཁྲིད་ཡིག་ཀུན་མཁྱེན་གསུངས་
ལྟ་བུའི་ལམ་རིམ་ཁྲིད་ཡིག་ཆེ་ཆུང་གང་ཞིག་ལ་བལྟ་ཐུབ་ཀྱང་རང་
རྒྱུད་དང་སྦྱར་ནས་དཔྱད་སྒོམ་བྱས་ན་སྐྱེད་མི་ཡོང་མི་སྲིད། མདོར་
ན་རྒྱུན་དུ་ལས་འབྲས་ལ་ཡིད་ཆེས་ཤིང་དཀོན་མཆོག་ལ་བློ་ཕུགས་
གཏོད་རྒྱུ་དེ་རྩ་བ་ཡིན། སྐྱིད་ན་བླ་མ་དཀོན་མཆོག་གི་དྲིན་དུ་ལྟ་
ཞིང༌། སྡིག་ན་སྔོན་ལས་སུ་ལྟ་དགོས། སྡིག་ཅན་ལ་འཆི་ཁ་སྡུག་
བསྔལ་བྱུང་ན་མེ་ཏོག་ཁ་འབུས་ཟེར་བ་ཡིན། སྡུག་བསྔལ་ཆེན་པོའི་
འབྲས་བུ་སྨིན་པའི་འགོ་བཟུང་བ་རེད། ཆོས་པ་ལ་འཆི་ཁ་སྡུག་
བསྔལ་བྱུང་ན་དོམ་བསལ་བརྒྱབ་ཟེར་བ་ཡིན། སྡུག་བསྔལ་གྱི་
འབྲས་བུའི་ལྷག་མ་དག་པ་ཡིན། སྤྱིར་རང་རེ་ཆོས་པ་ལ་རྐྱེན་བཟང་
231



ལེགས་བཤད་བསྟན་བཅོས་ཕྱོགས་བསྒྲིགས།
ངན་གང་བྱུང་ཡང་ཆོས་ཀྱི་གེགས་སུ་མི་འགྲོ་བར་ལམ་དུ་སློང་་་་་་་
དགོས། ལྷའི་དཔལ་འབྱོར་ལྟ་བུ་འབྱོར་ནའང་ང་རྒྱལ་ཁེངས་དྲེགས་
དང་གཡེང་བའི་དབང་དུ་མི་འགྲོ་བར་ཆོས་ཕྱོགས་སུ་བསྒྱུར་ཅི་ཐུབ་
བྱེད་དགོས། ཡི་དྭགས་ལྟ་བུ་དབུལ་ལ་སྡུག་བསྔལ་བས་ཀྱང་སེམས་
ཞུམ་པར་མི་འགྱུར་བར་ལས་ངན་གྱི་འབྲས་བུ་ཟད་པའི་རྒྱུ་ཡིན་་་་་
སྙམ་དུ་དགའ་བ་སྒོམ། སྡུག་བསྔལ་གྱི་ཡོན་ཏན་ནི་སྤྱོད་འཇུག་ལས།
གཞན་ཡང་སྡུག་བསྔལ་ཡོན་ཏན་ནི། །སྐྱོ་བས་དྲེགས་པ་སེལ་བར་
བྱེད། །འཁོར་པ་བ་ལ་སྙིང་རྗེ་སྐྱེ། །དགེ་ལ་དགའ་ཞིང་སྡིག་ལ་
འཛེམ། །གསུངས་སོ། །མདོར་ན། སྣོད་བཅུད་སྡིག་པའི་འབྲས་བུས་
ཡོངས་གང་སྟེ། །མི་འདོད་སྡུག་བསྔལ་ཆར་ལྟར་བབ་གྱུར་ཀྱང༌། །
ལས་ངན་འབྲས་བུ་ཟད་པའི་རྒྱུར་མཐོང་ནས། །རྐྱེན་ངན་ལམ་དུ་
སློང་བར་བྱིན་གྱིས་རློབས། །གསུངས་པ་ལྟར། རྐྱེན་ངན་ལམ་བསྒྱུར་
ལྷག་པར་གལ་ཆེ། གཞན་ཡང་སྡུག་བསྔལ་གྱི་སྣང་བ་གང་བྱུང་ཡང་།
ངན་སོང་དུ་སྐྱེས་ན་འདི་ལས་ལྷག་ཡིན་རྒྱུ་རེད་སྙམ་དུ་ངན་སོང་་་
དང་འཁོར་པའི་སྡུག་བསྔལ་བསྒོམས་ཏེ་དགེ་སྦྱོར་ལ་འབད་ཅི་ཐུབ་
གང་ཐུབ་བྱེད། རང་ཉམས་ལ་དཔགས་ཏེ་མ་རྒན་སེམས་ཅན་
232



ཉམས་ལེན་བྱ་ཚུལ་རང་བློའི་བཅུད་ཐིགས། །
གཞན་གྱི་སྡུག་བསྔལ་བསམས་ནས་སྙིང་རྗེ་ཅི་ཐུབ་གང་ཐུབ་སྒོམ་་
ཞིང༌། སེམས་བསྐྱེད་བཅོས་མ་རེ་ཚུན་ཆད་གསལ་བཏབ་སྟེ། དེའི་
ངང་ནས་དགེ་སྦྱོར་ལ་འབད་ཅི་ཐུབ་བྱེད། སྐྱིད་སྡུག་གང་བྱུང་བླ་
མའི་བྱིན་རླབས་ཡིན་སྙམ་དུ་སེམས་དགའ་ལྷང་ངེར་དགེ་སྦྱོར་ལ་་
འབད་དགོས། པཎ་ཆེན་བློ་བཟང་ཆོས་ཀྱི་རྒྱལ་མཚན་གྱི་ཞལ་ནས
སྲོག་འཚོ་འཆི་འབྱོར་རྒུད་བདེ་སྡུག་དང་། །ཡང་བསྟོད་སྨད་སྙན་
དང་མི་སྙན་སོགས། །གང་བྱུང་ཡང་བླ་མའི་བྱིན་རླབས་ཡིན། །ཨ་
ལ་ལ་ཅི་བྱས་གློ་བ་དགའ། །རེ་དོགས་ཀུན་ཇི་ལྟར་དགྱེས་དགྱེས་
མཛོད། །དཔལ་ཞི་བ་ལྷ་དང་མར་མེ་མཛད། །རྗེ་རྒྱལ་བ་གཉིས་པ་
ལས་འོང་བའི། །དུག་བདུད་རྩིར་བསྒྱུར་བའི་གདམས་པ་ཡིས། །ཨ་
ལ་ལ་ལྟས་ངན་གཡང་དུ་ལེན། །རྐྱེན་ངན་ཀུན་ཇི་ལྟར་དགྱེས་དགྱེས་
མཛོད། །གསུངས་པ་ལྟར། རྐྱེན་ངན་ལམ་འཁྱེར་གྱི་གདམས་པ་འདི་
ཤིན་ཏུ་ཟབ། ཡང་རྒྱུན་དུ་ལས་འབྲས་ལ་ཡིད་ཆེས་སྐྱེད་ཆེད། ལས་
མ་བྱས་པ་དང་མི་འཕྲད་པ་དང་། བྱས་པ་ཆུད་མི་ཟ་བ་ལ་ངེས་པ་
འདྲེན་ཆེད། དགྲ་བཅོམ་པ་སྦྲང་རྩིའི་དབྱངས་ཀྱི་བྱུང་བ་དང་།
རྒྱལ་པོ་ཨིན་ཏུ་ཡ་ནའི་བྱུང་བ། རྒྱལ་པོ་གསལ་རྒྱལ་གྱི་བྱུང་བ་
233



ལེགས་བཤད་བསྟན་བཅོས་ཕྱོགས་བསྒྲིགས།
སོགས། འདུལ་བ་ལུང་དང་། མཛངས་བླུན། ལས་བརྒྱ་བ་སོགས་ཀྱི་
བྱུང་བ་སྣ་ཚོགས་ལ་དཔྱད་པ་གཏོང་ཞིང་། དེ་དག་གིས་འཁོར་པ་
ལ་སྙིང་པོ་མེད་པ་ལའང་ངེས་པ་འདྲེན་ནུས་པས་གལ་ཆེ།
སྙིང་རྗེ་སྒོམ་ཚེ། སྤྱིར་དངོས་པོ་ཐམས་ཅད་ཀྱི་རྫས་རྒྱུན་ལ་
ཐོག་མ་མེད། བྱེ་བྲག་གང་ཟག་ཐམས་ཅད་ཀྱི་རྫས་རྒྱུན་ལའང་ཐོག་
མ་མེད་གཤིས་རང་གི་སྐྱེ་བ་ལའང་ཐོག་མ་མེད། དེས་ན་སྐྱེ་བ་བླང་
བ་ལའང་གྲངས་མེད། དེའི་ཕྱིར་སེམས་ཅན་འདིའི་མངལ་དུ་མ་
སྐྱེས་པ་གཅིག་ཀྱང་མེད། སྐྱེས་པ་ལ་གྲངས་ཀྱིས་མི་ཆོད། མར་གྱུར་
རེས་ཀྱིས་བསྐྱངས་པ་ཚད་མེད་ཚུལ་ཚེ་འདིའི་མ་དང་སྦྱར་ནས། སྒོ་
སྣ་ཚོགས་ནས་དྲིན་ཆེ་ཚུལ་བསམས་ཏེ། སེམས་ཅན་གཅིག་མཐོང་
ནའང་འདི་མ་རྒན་དྲིན་ཅན་ཡིན་སྙམ་དུ་བསམ། ཐ་ན་ཁྱི་གཅིག་
ཟུག་པའི་སྒྲ་ཐོས་ནའང་མ་རྒན་དྲིན་ཅན་ཞིག་གྲག་གི་འདུག་སྙམ་
དུ་བསམ། དེ་ནས་རིགས་དྲུག་གི་མ་སེམས་ཅན་ཐམས་ཅད་ཉམ་
ཐག་པ་ཡིན་ཚུལ་དང་། དེ་དག་གི་སྡུག་བསྔལ་སྣ་ཚོགས་ལ་འདང་
བརྒྱབ་ནས་སྙིང་རེ་རྗེ་སྙམ་དུ་སྒོམ། བྱམས་སྙིང་རྗེའི་གེགས་ནི།
གཙོ་བོ་ཞེ་སྡང་ཡིན་གཤིས། དེའི་མགོ་གནོན་ཅི་ཐུབ་བྱ། དཔེར་ན་
234



ཉམས་ལེན་བྱ་ཚུལ་རང་བློའི་བཅུད་ཐིགས། །
གཞན་གྱིས་རང་ལ་གནོད་པ་བྱེད་འོང་ཚེ། དེ་ནི་ཕར་ཁྲོ་བའི་ཡུལ་
མིན། སྙིང་རྗེ་བའི་ཡུལ་ཡིན། དཔེར་ན་རང་གི་མ་རྒན་གདོན་གྱིས་
ཟིན་ཏེ་སྨྱོས་ན་ཕན་འདོགས་མཁན་དང་ནད་གཡོག་བྱེད་མཁན་་་
རྣམས་ལ་གཤེ་བ་དང་རྡུང་བ་སོགས་བྱེད་པ་ལ་ཁྲོ་མི་རིགས་པ་ལྟར་
ཡིན། དགྲ་དེ་དག་ཀྱང་ལས་ངན་པའི་གདོན་གྱིས་ཟིན་ཏེ། ཉོན་
མོངས་པའི་ནད་ལངས་ནས་ལས་ངན་བསགས་པ་ཡིན་པའི་སྟབས།
སྙིང་རྗེ་བའི་ཡུལ་ཡིན། དེ་དག་གིས་རང་ལ་གནོད་པ་བྱས་ན། དོན་
ལ་རང་གི་སྡིག་སྒྲིབ་འདག་པས་སྒྲིབ་སྦྱོང་དུ་སོང་གཤིས་ཕན་་་་་་་
བཏགས་པ་ཡིན། རང་གིས་དེས་གནོད་པའི་སྡུག་བསྔལ་མྱོང་བ་དེ་
རང་གིས་བསགས་པའི་ལས་ངན་གྱི་འབྲས་བུ་སྨིན་པ་ཡིན། རང་གི་
ལས་ངན་དེའི་དབང་གིས་དགྲ་བོ་ལ་ཁོང་ཁྲོ་སྐྱེ་བཅུག་ནས་ལས་་་
ངན་བསགས་བཅུག་པའི་སྟབས་ཀྱིས། ཕར་དགྲ་བོ་དེ་ལ་གནོད་
བསྐྱལ་བ་རེད། ངས་མ་རྒན་འདི་ལ་ཁོང་ཁྲོ་སྐྱེ་བཅུག་པས། དེའི་
འབྲས་བུ་ལ་དམྱལ་བར་སྐྱེ་དགོས་གཤིས་སྡུག་བསྔལ་བཟོད་ཐབས་
ཅི་ཡོད་སྙམ་དུ་སྙིང་རྗེ་སྒོམ། ཡང་ཕ་དམ་པའི་ཞལ་ནས། དགྲ་སྡང་
ལས་ཀྱི་འཁྲུལ་སྣང་ཡིན་པ་ལ། །ཞེ་སྡང་གདུག་རྩུབ་མ་ཆེ་དིང་རི་པ།།
235



ལེགས་བཤད་བསྟན་བཅོས་ཕྱོགས་བསྒྲིགས།
གསུངས་པ་ལྟར། སེམས་ཅན་འདི་དགྲར་ལངས་ནས་མཐའ་བསྐོར་
ཀྱང་། དོན་ལ་རང་གི་ལས་ཀྱི་འཁྲུལ་སྣང་ཡིན། དཔེར་ན་དམྱལ་
བར་སྐྱེས་ཚེ་ལས་མཁན་མཐའ་དག་ལས་ཀྱི་འཁྲུལ་སྣང་ལས་བྱུང་བ་
དང་འདྲ་འདྲ་ཡིན། མདོར་ན་བཟང་ངན་གྱི་སྣང་བ་གང་བྱུང་ཡང་
དགེ་སྦྱོར་འཕེལ་བའི་གྲོགས་དང་། བྱང་ཆུབ་ཀྱི་སེམས་གཉིས་
འཕེལ་བའི་གྲོགས་སུ་བསྒྱུར་དགོས། གང་ལྟར་རྐྱེན་བཟང་ངན་གང་
བྱུང་ཚེ་དཀོན་མཆོག་དང་ལས་འབྲས་ལ་ཡིད་ཇེ་ཆེ་དང་དགེ་སྦྱོར་
ལ་བརྩོན་པ་ཇེ་ཆེར་སོང་དུས་ཅིག་ཆོག་གི་ཡོད་ནི་ཡིན། མདོར་ན་
བཟང་ངན་སྣང་བ་ཅི་ཤར་ཡང་། །ཆོས་ཀུན་སྙིང་པོ་སྟོབས་ལྔའི་
ཉམས་ལེན་གྱིས། །བྱང་ཆུབ་སེམས་གཉིས་འཕེལ་བའི་ལམ་བསྒྱུར་
ཏེ། །ཡིད་བདེ་འབའ་ཞིག་སྒོམ་པར་བྱིན་གྱིས་རློབས། །གསུངས་པ་
ལྟར་རེད། དེ་ལྟར་དུ་བློ་སྦྱོང་ཐུབ་ཚེ་བཟང་ངན་གང་བྱུང་ཡང་
སེམས་འཚུབ་རྒྱུ་མེད་པར་བདེ་ཆབ་ཀྱིས་ཡོད། སྟོབས་ལྔ་ནི། འཕེན་
པའི་སྟོབས། གོམས་པའི་སྟོབས། དཀར་པོ་ས་བོན་གྱི་སྟོབས།
སུན་འབྱིན་པའི་སྟོབས། བསྔོ་བ་སྨོན་ལམ་གྱི་སྟོབས་ཏེ་ལྔའོ། །
འཕེན་པའི་སྟོབས་ནི། མི་ཚེ་སྟོང་ཟད་དུ་མི་གཏོང་སྙམ་དུ་
236



ཉམས་ལེན་བྱ་ཚུལ་རང་བློའི་བཅུད་ཐིགས།
འཕེན་པ་གཏོང་བ་དང་། ནངས་པར་ལངས་ནས་དེ་རིང་གི་ཉི་མ་
འདི་ལའང་དགེ་སྦྱོར་གྱི་དུས་འདའ་བར་བྱ་སྙམ་དུ་བསམ་པ་དང་།
སྐྱབས་འགྲོ་སེམས་བསྐྱེད་འདུས་ཡོད། གོམས་པའི་སྟོབས་ནི། རྒྱུན་
དུ་ལུས་ངག་ཡིད་གསུམ་དགེ་བ་ལ་གོམས་པ་འདི་ཤིན་ཏུ་གལ་ཆེ་་་
གསུངས། དཀར་པོ་ས་བོན་གྱི་སྟོབས་ནི། ཚོགས་བསགས་པ་ལ་ཟེར།
སུན་འབྱིན་པའི་སྟོབས་ནི། སྡིག་པ་བཤགས་པ་ལ་ཟེར། བསྔོ་སྨོན་
གྱི་སྟོབས་ནི། མཇུག་ཏུ་བསྔོ་སྨོན་རྣམ་དག་བྱེད་པ། ཐོག་མཐའ་
གཉིས་ལ་བྱ་བ་གཉིས་གསུངས་པ་དེ་འཕེན་པའི་སྟོབས་དང་བསྔོ་་
སྨོན་གྱི་སྟོབས་ལ་ཟེར། ཐོག་མའི་བྱ་བ་འཕེན་པའི་སྟོབས་གལ་ཆེ་སྟེ།
དཔེར་ན་མདའ་འཕེན་པའི་ཚེ་ཐོག་མར་ཤུགས་བསྐྱེད་ན། དེ་ནས་
འབེན་ལ་ཐུག་གི་བར་དུ་རང་ཤུགས་ཀྱིས་འགྲོ་བ་དང་འདྲ། མཇུག་
གི་བྱ་བ་བྱང་ཆུབ་ཏུ་བསྔོ་བ་གལ་ཆེ་སྟེ། འབྲས་བུ་དམན་པར་མི་
སྨིན་པ་གལ་ཆེ། དཀར་པོ་ས་བོན་གྱི་སྟོབས་ནི་ཡར་དཀོན་མཆོག་
སོགས་ཞིང་དམ་པ་ལ་མཆོད་པ་དང་། མར་དབུལ་ཕོངས་ལ་སྦྱིན་པ་
གཏོང་བ་དེ། དེང་སང་རང་འབྱོར་ཐོག་ནས་མངོན་ཆོས་བྱེད་པ་
དཀའ་ཞིང་དགོས་པའང་མེད། འཇིག་རྟེན་གྱི་ཁམས་ཐམས་ཅད་
237



ལེགས་བཤད་བསྟན་བཅོས་ཕྱོགས་བསྒྲིགས་
དང་རྡུལ་གྱི་གྲངས་དང་མཉམ་པའི་དག་པ་དང་མ་དག་པའི་ཞིང་
ཁམས་ཐམས་ཅད་ན་མེ་ཏོག་སོགས་མཆོད་རྫས་གང་ཡོད་ཐམས་་་
ཅད་ཡིད་ཡུལ་དུ་བྱས་ཏེ་ཕུལ་ན་བསམ་གྱིས་མི་ཁྱབ། ཐ་ན་ཆུ་
དྭངས་བསིལ་མཐོང་བ་དང་། སྤང་ལྗོངས་མཐོང་བ། མེ་ཏོག་དང་
ལྗོན་ཤིང་། ཤིང་ཐོག་སོགས་ཟས་རིགས། དར་གོས་སོགས་གོས་
རིགས་ལེགས་པ་གང་མཐོང་ཡང་། དེ་མ་ཐག་ཡིད་འོང་མཆོད་ཡོན་
སོགས་ཡིད་ཀྱིས་བཏོན། བསམ་པ་རྩེ་གཅིག་གིས་འབུལ་བ་ནི་
དངོས་སུ་བཤམས་པའི་མཆོད་པ་འབུལ་བ་ཡིན། ཡང་རང་གིས་
ཡིད་ཀྱིས་མཆོད་རྫས་བཟང་དགུ་ནམ་མཁའ་གང་བ་སྤྲུལ་བ་དང་།
རྡུལ་རེ་རེའི་སྟེང་དུ་རྡུལ་གྱི་གྲངས་དང་མཉམ་པའི་ཞིང་ཁམས་རྒྱ་
མཚོ་དང་མཆོད་རྫས་བཟང་དགུ་སྤྲུལ་ནས་འབུལ་བ་ནི་ཡིད་ཀྱིས་་
སྤྲུལ་བའི་མཆོད་པ་ཡིན་ལ་ལྷག་པར་བསམ་གྱིས་མི་ཁྱབ། སྦྱིན་པ་ནི།
རང་གི་ལུས་ལོངས་སྤྱོད་དུས་གསུམ་བསགས་པའི་དགེ་རྩ་དང་་་་
བཅས་པ་ཉིན་རེ་བཞིན་དུས་དྲུག་ཏུ་བླ་མ་ལ་འབུལ་ཞིང་། སེམས་
ཅན་རང་རང་གི་མཁོ་དགུའི་ཡོ་བྱད་དུ་གྱུར་པར་བསམ་ནས།
སེམས་ཅན་ལ་བསྔོ་བ་ནི་སྦྱིན་གཏོང་གི་མཆོག་ཡིན། འདི་དག་ཀྱང་
238



ཉམས་ལེན་བྱ་ཚུལ་རང་བློའི་བཅུད་ཐིགས།
ཐུན་དྲུག་བླ་མའི་རྣལ་འབྱོར་ནང་དུ་ཚང་དགོས། གཅོད་ཀྱི་མན་
ངག་ཡོད་ན་དེའི་སྒོ་ནས་མར་དབུལ་ཕོངས་དང་གདོན་བགེགས་ལ་
སྦྱིན་པ་གཏོང་བའི་དམིགས་རྣམ་བསྐྱངས་ན་ཟབ། དེ་ལ་ཀི་སི་ལའི་
ཚོགས་བསགས་ཀྱང་ཟེར། གང་ལྟར་གདམས་པ་རེ་རེའི་ནང་དུ་
སྟོབས་ལྔ་ག་ཚང་བར་བྱ་དགོས། སྡིག་པ་བཤགས་པ་ལ། སྐྱབས་
འགྲོ་སེམས་བསྐྱེད་མཆོད་པ་སོགས་ཚང་མ་སྡིག་བཤགས་ཡིན་ཡང་།
སྤྱིར་སྡིག་པ་བཤགས་པ་ལ་སྟོབས་བཞི་ཚང་དགོས། སྐྱབས་འགྲོ་
སེམས་བསྐྱེད་རྟེན་གྱི་སྟོབས། དུག་ཁོང་དུ་སོང་བ་ལྟ་བུའི་འགྱོད་
སེམས་སུན་འབྱིན་པའི་སྟོབས། སྡིག་པ་ཕྱི་མ་མི་བྱེད་སྙམ་པའི་སྡོམ་
སེམས་དྲག་པོ་ཉེས་པ་ལས་སླར་ལྡོག་པའི་སྟོབས། གཟུངས་སྔགས་
ཟབ་མོ་དང་ལྟུང་བཤགས་སོགས་ཀྱི་སྒོ་ནས་སྒྲིབ་སྦྱོང་བྱེད་པ་ནི་་་་
གཉེན་པོ་ཀུན་ཏུ་སྤྱོད་པའི་སྟོབས་དང་བཞིའོ། །དཔེར་ན་རྡོར་
སེམས་སྒོམ་བཟླས་ལྟ་བུ་ལའང་སྐྱབས་འགྲོ་སེམས་བསྐྱེད། འགྱོད་
སེམས། སྡོམ་སེམས། བདུད་རྩི་འབེབས་སྦྱངས་དང་ཡིག་བརྒྱ་བཟླ་
བ༤བཞི་ཚང་དགོས་པ་ལྟ་བུ་ཡིན། སྡོམ་གསུམ་དག་པ་ཉམས་ལེན་
གྱི་མཐིལ་དུ་འཛིན་རྒྱུ་འདི་རང་རེའི་བཀའ་གདམས་གསར་རྙིང་གི་
239



ལེགས་བཤད་བསྟན་བཅོས་ཕྱོགས་བསྒྲིགས།
མན་ངག་གཙོ་བོ་ཡིན། སོ་ཐར་ལ་མཚོན་ན། ཕམ་བཞི་དང་ལྷག་མ་
བཅུ་གསུམ། ཆང་སོགས་ཀྱིས་གཏན་ནས་མ་གོས་པ་ཞིག་བྱས་ཏེ།
སྤང་ལྟུང་གི་སྐོར་ལ་གོས་འབྲལ་སྤང་ལྟ་བུ་ལ་དེང་དུས་ཐབས་བྲལ་
བས་རུང་མཐུན་སྦྱར་ན་ཆོག་སྙམ། འཆང་སྤང་ཡོ་བྱད་བྱིན་རླབས་
ལ་རྣམ་བརྟགས་བྱས་ན་ཆོག་པ་འདུལ་བ་རང་ལས་གསུང་སྟབས་་
དེས་ཆོག་ལ། དེ་བྱེད་ཚུལ་ནི་ཉིན་རེ་བཞིན་དུ་རང་ལ་ལོངས་སྤྱོད་
གང་ཡོད་དཀོན་མཆོག་ལ་འབུལ་བའམ། སེམས་ཅན་གྱི་དོན་དུ་
བསྔོ་བ་དེ་ཡིན། རྒྱུན་དུ་ཉམས་ལེན་བྱེད་མཁན་ཞིག་ལ་འདི་ཞོར་ལ་
འོང་། དེ་ལས་གཞན་པའི་སྤང་ལྟུང་སུམ་ཅུའི་ནང་སྲུང་བའི་ཕན་
ཡོན་འབྱུང་ས་ལས། ཡུལ་དུས་ཀྱི་དབང་གིས་ལྟུང་བ་འབྱུང་ས་ཆེར་
མེད། ལྟུང་བྱེད་འབའ་ཞིག་པ་དང་སོར་བཤགས་བཞི་རྣམས་ཕལ་
ཆེར་ལ་སྲུང་བའི་ཕན་ཡོན་ཡོད་པ་ལས་མ་སྲུང་བའི་ལྟུང་བ་འབྱུང་
ས་ཡུལ་དུས་ཀྱི་དབང་གིས་ཆེར་མེད་པ་འདྲ་སྙམ་ལ། འགའ་ཞིག་ལ་
རུང་མཐུན་ཀྱང་སྦྱར་ན་ཆོག་སྙམ། དེ་འདྲ་བྱས་ན་ཁྲིམས་ཉིས་བརྒྱ་
ལྔ་བཅུ་རྩ་གསུམ་དེ་སྲུང་རྒྱུ་དཀའ་རྒྱུ་རང་མེད་སྙམ། བྱང་སེམས་ལ་
རྩ་ལྟུང་བཅོ་བརྒྱད་དང༌། ཉེས་བྱས་ཞེ་དྲུག་རེད། རྩ་ལྟུང་ལའང་
24)



ཉམས་ལེན་བྱ་ཚུལ་རང་བློའི་བཅུད་ཐིགས།
ཀུན་དཀྲིས་ཆེན་པོ་བཞི་ཚང་དགོས་ས་མང་གཤིས་ལྟུང་བ་དངོས་་
གཞི་འབྱུང་རྒྱུ་སླ་བ་ཞིག་མིན། སྔགས་ལ་རྩ་ལྟུང་བཅུ་བཞི་དང་།
རིགས་ལྔ་སོ་སོའི་དམ་ཚིག་བཅུ་དགུ། སྦོམ་པོ་བརྒྱད་སོགས་རེད།
རྒྱུན་དུ་དྲན་ཤེས་བསྟེན་ན་སྲུང་རྒྱུ་དཀའ་མོ་མ་རེད། ལྟུང་བ་འབྱུང་
བའི་སྒོ་བཞི་ཡོད་པའི་མ་གུས་པ་ལྟུང་བ་འབྱུང་བའི་སྒོ༡། དེའི་
གཉེན་པོར་དཀོན་མཆོག་དང་ལས་འབྲས་ལ་ཡིད་ཆེས་ཤིང་། ཐེག་
པ་ཆུང་གི་སྡོམ་པའི་སྤང་བླང་གི་ཕན་ཡོན་དང་ཉེས་དམིགས་ལ་་་
ཡིད་ཆེས་ཤིང༌། བསླབ་བྱ་ལ་ཤིན་ཏུ་གུས་པ་ལ་སློབ་དགོས། བག་
མེད་པ་ལྟུང་བ་འབྱུང་བའི་སྒོ༢། དེའི་གཉེན་པོར་རྒྱུན་དུ་ལུས་ངག་
ཡིད་གསུམ་བག་ཡོད་པར་བྱེད་དགོས། ཉོན་མོངས་པ་ལྟུང་བ་
འབྱུང་བའི་སྒོ༣། དེའི་གཉེན་པོར་རང་རྒྱུད་ལ་བརྟགས་ནས་ཉོན་
མོངས་གང་ཤས་ཆེ་ན་དེའི་གཉེན་པོ་སྒོམ། དཔེར་ན། འདོད་ཆགས་
ཀྱི་གཉེན་པོར་མི་སྡུག་པ་སྒོམ་པ་དང་། ཞེ་སྡང་གི་གཉེན་པོར་
བྱམས་པ་སྒོམ་པ། གཏི་མུག་གི་གཉེན་པོར་ཁམས་ཀྱི་རབ་དབྱེ་སྒོམ་
པ། རྣམ་རྟོག་གི་གཉེན་པོར་དབུགས་འབྱུང་རྔུབ་བསྒོམ་སྟེ་རྣམ་
རྟོག་མི་འཕྲོ་བར་བྱེད་པ་ལྟ་བུ་ཡིན༑ མི་ཤེས་པ་ལྟུང་བ་འབྱུང་བའི་
༡41



ལེགས་བཤད་བསྟན་བཅོས་ཕྱོགས་བསྒྲིགས།
སྒོ༤། དེའི་གཉེན་པོར་ཐོས་བསམ་བྱས་ནས་སྡོམ་པ་སོ་སོའི་བསྲུང་
བྱ་རྣམས་ཡིད་ལ་ངེས་པར་བྱེད་དགོས། འདི་དེང་སང་དཀའ་མོ་
རེད་དེ། སྡོམ་གསུམ་བསླབ་བྱ་བསྡུ་མ་རེ་ཚུན་ཆད་ལ་རྐུ་ལྟ་རེ་བྱས་
ནས། རགས་རིམ་རེ་ཡིན་ཡང་ངེས་ཐུབ་ན་བཟང་། གུང་ཐང་རིན་
པོ་ཆེའི་ཚེ་གཅིག་ཉམས་ལེན་གྱི་ནང་དུ་སྡོམ་གསུམ་བསྔོ་བགྲང་རྒྱས་
བསྡུས་འཚམ་པ་ཞིག་ཡོད། ཨ་ཁུ་བློ་གྲོས་ཚང་གི་སྡོམ་གསུམ་བསླབ་
བྱ་ནི་ཤིན་ཏུ་ལེགས་ལ་འགྲན་ཟླ་བྲལ་མོད། འབྱོར་དཀའ་རྒྱུ་རེད་
སྙམ། མདོར་ན། རང་གིས་ཤེས་ཚོད་དང་ཐུབ་ཚོད་ནས་འབད་ན་
མི་ཤེས་པ་དང་ཐབས་མེད་པ་ལ་ཧ་ཅང་འདང་བརྒྱབ་ནས་རླུང་་་
ལང་གི་བཅུག་མ་བཅུག་མེད། གལ་ཏེ་ལྟུང་བ་བྱུང་ན་བཤགས་སྡོམ་
ལ་འབད་དགོས་ཤིང་། བཤགས་སྡོམ་བྱེད་ཐབས་མང་པོ་ཡོད།
སྟོབས་བཞི་ཚང་བའི་སྒོ་ནས་རྡོ་རྗེ་སེམས་དཔའི་སྒོམ་བཟླས་དང་་
འབྲེལ་ཡིག་བརྒྱ་འབུམ་བཟླས་ན་གསང་སྔགས་ཀྱི་རྩ་ལྟུང་ཡང་་་་་
འདག་པར་རྡོ་རྗེ་འཆང་གིས་གསུངས། བྱང་སེམས་དང་སོ་ཐར་གྱི་
རྩ་ལྟུང་འདག་པར་ལྟ་ཅི་སྨོས་སྙམ། འོན་ཀྱང་ལྟུང་བ་བཅོས་ཐབས་
ལོགས་སུ་ཡོད། སོ་ཐར་ལ་གསོ་སྦྱོང་རེད། བྱང་སེམས་ལ་ཕྱིར་
242



ཉམས་ལེན་བྱ་ཚུལ་རང་བློའི་བཅུད་
བཅོས་ལས་ལོགས་སུ་མེད། སྔགས་ལ་དབང་དང་བདག་འཇུག་གི་
སྒོ་ནས་རྩ་ལྟུང་གསོ་དགོས། ཐུན་མོང་མ་ཡིན་པའི་ཏིང་ངེ་འཛིན་གྱི་
དབང་བཞི་བླངས་ན་བདག་འཇུག་གི་གོ་ཆོད་གསུང་། རང་རེས་སོ་
ཐར་མ་ཟད་སྡོམ་པ་གོང་མ་གཉིས་ཀ་ཡང་བླངས་ཡོད་གཤིས། ཐུན་
དྲུག་གི་རྣལ་འབྱོར་གལ་ཆེ། དེ་ཡང་ཡོངས་གྲགས་ཀྱི་ཐུན་དྲུག་བླ་
མའི་རྣལ་འབྱོར་དེའམ། དགའ་ལྡན་ལྷ་བརྒྱ་མ་ལྟ་བུའི་བླ་མའི་རྣལ་
འབྱོར་ལའང་དེའི་མན་ངག་ཚང་པར་བྱས་ཆོག ཁྲིད་ཡིག་རྗེ་ཤེས་
རབ་རྒྱ་མཚོའི་གསུང་ན་ཡོད། མ་མཐའ། སོ་ཐར་བྱང་སེམས་རྡོ་རྗེ་
ཐེག་པ་ཡི། །རྣམ་དག་བཅས་པའི་བསླབ་པ་ཕྲ་མོ་ལས། །རྨི་ལམ་དུ་
ཡང་འདའ་བར་མི་བྱ་བར། །རྒྱལ་བའི་བཀའ་བཞིན་བདག་གིས་
བསྒྲུབ་པར་བྱ། །ཞེས་པ་འདི་ཉིན་ལན་གསུམ་མཚན་ལན་གསུམ་དུ་
བཏོན་ཏེ་བསམ་ན་ལྟུང་བ་ཁེགས་གསུང་། སྤྱིར་ཁ་ཏོན་གང་བྱེད་
ཀྱང་དོན་ཡིད་ལ་དྲན་པ་གལ་ཆེ། དོན་དྲན་ཐུབ་ན་ཚིག་ཁ་ནས་མ་
བཏོན་ཀྱང་ཆོག ཚིག་འདོན་པ་དོན་དྲན་ཆེད་རེད། སྔགས་ཀྱི་
བཟླས་པ་སྒྲ་དོག་གསལ་གསུམ་གྱི་སྒོ་ནས་འདོན་དགོས་པར་གསུང་
མོད། དེང་སང་དེ་ཡང་ཡིད་འདོན་མི་བྱེད་ཀ་མེད་ཡིན་གཤིས།
243



ལེགས་བཤད་བསྟན་བཅོས་ཕྱོགས་བསྒྲིགས་
ཡིད་འདོན་བྱས་ནའང་ལོས་ཆོག གང་ལྟར་ཡང་རང་ཉིད་འཁོར་
པ་དང་ངན་སོང་གི་སྡུག་བསྔལ་ལ་འཇིགས་པ ༡དང་སྐྱབས་ཡུལ་གྱི་
ཚོགས་ཞིང་རྣམས་ལ་དེ་ལས་སྐྱོབ་པའི་ནུས་པ་ཡོད་པར་ཡིད་ཆེས་
པ༢འདི་གཉིས་ལ་སྐྱབས་འགྲོའི་རྒྱུ་གཉིས་ཟེར། དེ་ལྟར་སྐྱབས་འགྲོ་
དང༌། དེ་ནས་རང་ཉམས་ལ་དཔག་ཏེ་བྱམས་སྙིང་རྗེའི་དམིགས་
རྣམ་བསྐྱངས་ནས་སྨོན་འཇུག་གི་སེམས་བསྐྱེད། དེ་ནས་བླ་མ་རྡོ་རྗེ་
འཆང་སོགས་ལྷག་ལྷ་གང་རུང་གི་རྣམ་པར་བསྒོམས་ཏེ་ཕྱག་འཚལ།
མཆོད་འབུལ། མཎྜལ་འབུལ་བ། གསོལ་བ་འདེབས་པ་རྣམས་བྱས་
ཏེ་མཐར་བླ་མ་སྙིང་ཀར་བསྡུས་ཏེ། སྟོང་བ་ཉིད་ལ་མཉམ་པར་
བཞག་ནས། དེའི་ངང་ནས་རང་ཉིད་ལྷར་ལྡང་། ལུས ༡ལོངས་
སྤྱོད༢དགེ་ཙ༣བཅས་སེམས་ཅན་ལ་བསྔོ་ཞིང་། སྡོམ་གསུམ་བསྔོ་
བགྲང་རྒྱས་བསྡུས་ཅི་རིགས་བྱེད་པ་ནི་ཐུན་དྲུག་གི་རྣལ་འབྱོར་ཡིན།
བླ་མཆོད་ལྟ་བུ་ལ་དེ་ལོས་ཚང་། དགའ་ལྡན་ལྷ་བརྒྱ་མ་ལྟ་བུ་ལ་དེ་
ཚང་ལུགས་ཡོད། སྦྱོར་ཤེས་ན་ཆོ་ག་གང་ལའང་ཚང་བར་བྱས་ཆོག་
ཐུན་དྲུག་གི་རྣལ་འབྱོར་ཟེར་བ་ནི། ཉིན་རེ་བཞིན་ནི་དུས་དྲུག་ཏུ། །
སྦྱིན་པ་རྣམ་བཞི་རྟག་ཏུ་སྦྱིན། །གསུང་བ་ལྟ་བུའི་དུས་དྲུག་ལ་བསྡོ་
244



ཉམས་ལེན་བྱ་ཚུལ་རང་བློའི་བཅུད་ཐིགས།
བགྲང་དང་ཉམས་སུ་ལེན་དགོས་པའི་སྔགས་བྱང་སེམས་ཀྱི་སྡོམ་པ་
རྣམས་ཐུན་གཅིག་ཏུ་ཉམས་སུ་ལེན་ཚུལ་གྱི་མན་ངག་ཟབ་མོ་གྲུབ་
མཐའ་གཞན་གྱི་གསེར་ཆོས་ཟེར་བ་ལས་ཀྱང་ཁྱད་པར་དུ་འཕགས་
པའི་གདམས་པ་ཟབ་མོ་ཡིན། སྤྱིར་མདོ་སྔགས་ཀྱི་ལམ་ཡོངས་
རྫོགས་ལ་བག་ཆགས་འཇོག་ཆེད་ཡོན་ཏན་གཞིར་གྱུར་མའམ། བླ་
མཆོད་ཀྱི་ཞིང་མཆོག་དམ་པ་མའམ། ལམ་རིམ་བསྡུས་དོན་ལྟ་བུ་
རེའི་སྒོ་ནས་ལམ་ཡོངས་རྫོགས་ཤར་སྒོམ་རེ་བྱེད་པ་ནི་གནད་དམ་
པ་ཡིན་ཏེ། ཚུལ་འདི་ཐུན་རེར་བཏོན་དང་ཉན་པས་ཀྱང་། །དམ་
ཆོས་འཆད་དང་ཐོས་པའི་ཕན་ཡོན་སོགས། །རླབས་ཆེན་སྡུད་པར་
ངེས་པས་དེ་དོན་བསམས། །གསུངས་སོ། །མཇུག་ཏུ་བཟང་པོ་སྤྱོད་
པ་ལྟ་བུས་བསྔོ་སྨོན་རྣམ་དག་བྱ་དགོས་ཏེ། ཐོག་མཐའ་གཉིས་ལ་བྱ་
བ་གཉིས་གསུངས་པ་རེད། རྒྱུན་དུའང་བྱ་བ་གང་བྱེད་སེམས་ཅན་
གྱི་དོན་དུ་བསྔོ་བ་གལ་ཆེ། དཔེར་ན་ཞིང་ལས་བྱེད་པ། ཕྱུགས་འཚོ་
བ་སོགས་གང་བྱེད་ཀྱང་། འདི་ལྟ་བུའི་སྒོ་ནས་ཀྱང་སེམས་ཅན་གྱི་
དོན་བྱེད་པར་གྱུར་ཅིག་ཅེས་སྨོན་ལམ་འདེབས། སྤྱོད་འཇུག་སྨོན་
ལམ་གྱི་ནང་གི་བསྔོ་སྨོན་མཐའ་དག་བྱང་ཆུབ་སེམས་སྒོམ་གྱི་མན་
245



ལེགས་བཤད་བསྟན་བཅོས་ཕྱོགས་བསྒྲིགས།
ངག་ཡིན་པས་དེ་ལྟར་བྱེད་དགོས། ཁྱོད་ཀྱི་འདྲི་ཚུལ་ལ་བལྟས་ན་
ཉམས་ལེན་བྱེད་འདོད་རེ་ཡོད་འདྲ་བས་དེ་མ་ཐག་ལན་འདི་བྲིས་
པ་ཡིན། རེ་ཞིག་འདིའི་མིག་བྱས་ལ་འབད་བརྩོན་བསྐྱེད་འཚལ།
མན་ངག་འདི་ཚོ་སྣོད་ལྡན་རེ་ཡོད་ཚེ་བསྟན་ན་ལོས་ཆོག སངས་
རྒྱས་ཀྱིས་ཆོས་གསུངས་པ་སེམས་ཅན་གྱི་དོན་རེད། དེ་མིན་སྣོད་
མིན་ལ་ཤིན་ཏུ་གསང་བ་གལ་ཆེ། སྣོད་མིན་ལ་བསྟན་ན་ཆོས་ཀྱི་
བྱིན་རླབས་ཉམས་འགྲོ་བ་ཆོས་ཉིད་ཡིན། ཕྱི་བལྟས་རྒྱ་རྒན་མགོ་
དཀར་ཏེ། །ནང་བལྟས་པཎ་རྒན་སེམས་དཀར་དེས། །རང་བློ་ཡོལ་
ཀོའི་བཅུད་ཐིགས་འགའ། །ཁྱེད་ཀྱི་ཆེད་དུ་སུག་པས་སྤེལ། །
འདི་ནི་མཁྱེན་བརྩེའི་བདག་ཉིད་ཆེན་པོ་བཀའ་དྲིན་གཞལ་དུ་མེད་ཅིང་
མཚན་བརྗོད་པར་དཀའ་བ་སློབ་དཔོན་རིན་པོ་ཆེ་བསམ་གཏན་རྒྱ་མཚོ་མཆོག་
གིས་གང་གི་དངོས་སློབ་འཇམ་དབྱངས་ཉི་མ་ལ་ལོ་བཅུའི་ཟིང་འཚུབ་དྲག་་་་
པོའི་ནང་མཚན་མོ་ཞིག་གི་གློག་སྒྲོན་འོག་འཕྲལ་མར་གསུང་རིས་སུ་གནང་བ་
ལགས་ལ། ད་རེབ་དཔར་དུ་བསྐྲུན་པའི་དགེ་བས་འགྲོ་བ་རྣམས་ཡང་དག་ལམ་
ལ་བགྲོད་པར་གྱུར་ཅིག་གུ། །
246



ཐ་མ་ཁ་དང་། མྱོས་བྱེད། སྒོག་བཙོང་བཅས་པའི་ཉེས་དམིགས་གསལ་བར་སྟོན་པ་ཞེས་བྱ་བ། །
ཐ་མ་ཁ་དང༌། མྱོས་བྱེད། སྒོག་བཙོང་བཅས་
པའི་ཉེས་དམིགས་གསལ་བར་སྟོན་པ་
ཞེས་བྱ་བ་བཞུགས་སོ། །
སྙིགས་མའི་དུས་འདིར་རང་གཞན་གཉིས་འཕུང་གི་ཟས་ངན་
རྣམས་ཀྱི་ཉེས་པ་བརྗོད་པ་ལ་གསུམ། ཐ་མ་ཁའི་ཉེས་དམིགས།
ཆང་གི་ཉེས་དམིགས། སྒོག་སྐྱ་སོགས་ཀྱི་ཉེས་དམིགས། ཞར་བྱུང་སྣ་
ཐ་ཁའི་ཉེས་དམིགས་དང་བཅས་པའོ། །དང་པོ་ནི། རྫས་ངན་ཐ་མ་
ཁ་ཞེས་གྲགས་པ་འདི་ནི་སྔོན་སངས་རྒྱས་མྱ་ངན་ལས་འདས་ནས་
ལོ་བརྒྱ་ཙམ་སོང་བ་ན་བདུད་རིགས་ཀྱི་བུ་མོ་ཞིག་གི་ཟླ་མཚན་ས་་
ལ་འཛག་ནས་དེ་ལས་སྔོ་ཞིག་སྐྱེས་པས་བདུད་རིགས་དེས་འདི་ནི་
མ་འོངས་པ་ན་སྐྱེ་བོ་ཐམས་ཅད་ཀྱིས་ལོངས་སྤྱོད་ཅིང་། ཁྱད་པར་
འདིའི་དུ་བ་ནམ་མཁར་སོང་ནས་ལྷའི་གྲོང་ཁྱེར་འབུམ་ཚོ་མང་པོ་
སྟོངས་པར་གྱུར་ཅིག དུ་བ་ས་འོག་ཏུ་སོང་ནས་ཀླུའི་གྲོང་ཁྱེར་མང་
པོ་སྟོངས་པར་གྱུར་ཅིག དེ་ལ་བརྟེན་པའི་ནད་མུག་འཁྲུག་རྩོད་
247



ལེགས་བཤད་བསྟན་བཅོས་ཕྱོགས་བསྒྲིགས།
སད་སེར་རྣམས་རྒྱུན་མི་ཆད་པར་ཤོག་ཅེས་སྨོན་ལམ་ལོག་པར་་་་་
བཏབ་པའི་བདེན་མཐུ་ལས། ད་ལྟའི་སྐྱ་སེར་རྣམས་ཀྱིས་ལོངས་
སྤྱོད་པའི་ཟས་ངན་འདི་བྱུང་བ་ཡིན་ཅིང་། གཞན་ཡང་སྔོན་སློབ་
དཔོན་པདྨ་འབྱུང་གནས་ཀྱིས་ལུང་བསྟན་པའི་རཏྣ་གླིང་བའི་་་་་
གཏེར་མ་ལས། སློབ་དཔོན་ཆེན་པོ་པདྨ་འབྱུང་གནས་ཀྱིས། །དམ་
སྲི་སྤུན་དགུ་དམ་ལ་བཞག་པའི་ཚེ། །སྤུན་དགུའི་ཐ་ཆུང་ཉིད་ཀྱིས་
འདི་སྨྲས་སོ། །སྤུན་རྣམས་མྱ་ངན་མ་བྱེད་གཏམ་ལ་ཉོན། །ང་ནི་རྒྱུ་
ཡུལ་ཐ་མ་ཁ་རུ་སྤྲུལ། །དུག་གི་མིང་ནི་ཧ་ལ་ནག་པོ་ཟེར། །བོད་ཀྱི་
མཐའ་འཁོབ་རྣམས་སུ་སྐྱེས་ནས་ཡོད། །མཐའ་མི་རྣམས་ཀྱིས་
དབུས་སུ་ཁྱེར་ནས་ཡོད། །བོད་འབངས་བདེ་སྐྱིད་ལོངས་སྤྱོད་དེ་ལ་
བྱེད། །དེ་ཡི་སྟོབས་ཀྱིས་དུག་ལྔ་རགས་ཤིང་རྒྱས། །དགེ་བཅུ་སྤངས་
ནས་མི་དགེ་བཅུ་ལ་སྤྱོད། །བསྟན་འཛིན་སྐུ་ཚེ་མི་བརྟན་ཞིང་དུ་
གཤེགས། །དུག་གི་དུ་བ་ས་ཡི་འོག་ཏུ་སོང་། །ཀླུ་ཡི་གྲོང་ཁྱེར་ཆེན་པོ་
འབུམ་ཚོ་འཇིག །ཆར་ཆུ་མི་འབེབས་ལོ་ཕྱུགས་མི་ལེགས་ཤིང་། །
ནད་འཁྲུགས་རིམས་ནད་མི་འདོད་སྣ་ཚོགས་འབྱུང་། །དུག་གི་དུ་བ་
ནམ་མཁའི་མཐོངས་སུ་སོང་། །དེ་ཡི་སྟོབས་ཀྱིས་ལྷ་ཡི་གྲོང་ཁྱེར་
248



ཐ་མ་ཁ་དང་། མྱོས་བྱེད། སྒོག་བཙོང་བཅས་པའི་ཉེས་དམིགས་གསལ་བར་སྟོན་པ་ཞེས་བྱ་བ། །
འཇིག །གཟའ་འཛིན་དུས་ལོག་སྐར་མ་རྟགས་ཅན་ཤར། །འཐུངས་
པའི་མི་དེ་བྱང་ཆུབ་སེམས་རྩ་སྐམ། །བཞི་བརྒྱ་རྩ་བཞིའི་ནད་རྣམས་
ལྡང་བར་བྱེད། །འཐུང་བས་ཤི་ཚད་ངན་སོང་གསུམ་དུ་སྐྱེ། །ཞེས་
གསུངས། དེར་མ་ཟད་མ་ཅིག་ལབ་ཀྱི་སྒྲོན་མའི་ལུང་བསྟན་ལས།
ཡང་ཅིག་ཉོན་དང་བུ་སློབ་ཀུན། །དུས་ཀྱི་ཐ་མ་རྩོད་ལྡན་དུས། །
དུག་ལྔ་ཚང་བའི་ཁ་ཟས་གཅིག །འབྱུང་ནི་ནག་པོ་རྒྱ་ནས་འབྱུང་། །
དར་ནི་ཧོར་གྱི་ཡུལ་དུ་དར། །ཟས་ནི་བོད་ཁམས་འགྲོ་བའི་ཟས། །
དེ་ཡི་དབང་གིས་འཛམ་གླིང་འདིར། །ཆར་ཆུ་མི་སྙོམས་སད་སེར་
ལྡང་། །སྒོམ་སྒྲུབ་བྱེད་པས་འདི་ཟོས་ན། །བསྐལ་པ་བརྒྱར་ཡང་ལྷ་
མི་འགྲུབ། །ཕྱི་མར་ངན་འགྲོར་གཏན་འཁྱམས་བྱེད། །མཆོག་གསུམ་
ཐུགས་རྗེས་སྐྱོབ་མི་ནུས། །ཞེས་སོགས་དང་། པཎ་ཆེན་བློ་བཟང་
ཆོས་རྒྱན་གྱི་གསུང་ལས། མི་གཙང་རྩོག་གིས་མནལ་བས་སད་སེར་
དང་། །མི་འདོད་འབྲས་བུ་སྣ་ཚོགས་འགྲོ་ལ་འབྱུང༌། །རྣམ་སྨིན་
རང་ཉིད་མི་བཟང་དྲི་ཕོག་པའི། །འགྲོ་རྣམས་དམྱལ་བ་ཡི་དྭགས་
དུད་འགྲོ་སོགས། །གནས་ངན་མི་ཁོམ་གནས་སུ་སྐྱེ་བས་ན། །རིག་
ལྡན་སུ་ཞིག་དེ་འདྲ་ལ་མི་འཛེམ། །ཞེས་གསུངས་པ་ལྟར། རང་གིས་
249



ལེགས་བཤད་བསྟན་བཅོས་ཕྱོགས་བསྒྲིགས།
འཐེན་ན་ཨ་ཅང་ཆེ་སྟེ་གཞན་གྱིས་འཐེན་པའི་དུ་བ་ཕོག་ན་ཡང་་་
ཚུལ་ཁྲིམས་འཆལ་ཞིང་དགེ་སྦྱོར་ལ་ཤིན་ཏུ་གནོད་པས། དམ་སྲི་
བདུད་སྤྲུལ་རྣམས་སྣ་དྲངས་ཏེ་ནག་ཕྱོགས་གདོན་བགེགས་ལོག་་་་
འདྲེན་ཐམས་ཅད་ཤ་རུལ་ལ་སྦྲང་བུ་འཁོར་བ་བཞིན་དུ་འདུས་པའི་
རྐྱེན་གྱིས་ནད་རིམས་ཚད་པ་སོགས་ཐ་ན་ལུས་ལ་ཤུ་ཐོར་གྱི་རིགས་
སྣ་ཚོགས་འབྱུང་ཞིང་། ཡུལ་ཁམས་སུ་ཡང་སད་སེར་ལོ་ཉེས་མི་ནད་
ཕྱུགས་ནད་མུ་གེ་དམག་འཁྲུག་སོགས་བཀྲ་མི་ཤིས་པ་སྒོ་དུ་མ་ནས་
འབྱུང་ཞིང་། དུ་བ་འདི་རྒྱུའི་དབང་དུ་བྱས་ན་དམ་སྲི་བདུད་སྤྲུལ་
བུད་མེད་ཀྱི་མངལ་ཁྲག་ལས་བྱུང་བས་དགེ་སྦྱོར་བྱས་ཀྱང་ཕན་ཡོན་
མངོན་དུ་མི་འགྱུར་བ་དང༌། ཆོས་སྐྱོང་སྲུང་མ་རྣམས་ཐུགས་ཁྲེལ་
ཞིང་མཆོད་བསྟོད་འཕྲིན་བཅོལ་བྱས་ཀྱང་འདོད་དོན་མི་འགྲུབ་་་་
པས་ཉོན་མོངས་དུག་གསུམ་མེ་ལྟར་འབར་ཞིང་ཚེ་འདི་ལ་ཡང་མི་
ཁ་གཏམ་ངན་རྐྱེན་ངན་འབའ་ཞིག་གིས་འཆི་དགོས་ཤིང་། ཤི་མ་
ཐག་ཏུ་ངན་སོང་གི་སྡུག་བསྔལ་བསྐལ་པ་མང་པོའི་བར་དུ་མྱོང་་་
དགོས་པ་ནི་གོང་གི་ལུང་བསྟན་དང་། བླ་མ་དམ་པ་རྣམས་ཀྱིས་
མགྲིན་གཅིག་ཏུ་གསུངས་པས་བཀྲེས་སྐོམ་གང་ལའང་མི་ཕན་པའི་
25)



ཐ་མ་ཁ་དང་། མྱོས་བྱེད། སྒོག་བཙོང་བཅས་པའི་ཉེས་དམིགས་གསལ་བར་སྟོན་པ་ཞེས་བྱ་བ།
ཟས་ངན་འདི་སྲོག་གི་ཕྱིར་ཡང་སྤང་བར་བྱས་ན་བསྟན་འཛིན་གྱི་
སྐྱེས་ཆེན་དམ་པ་རྣམས་ཞབས་པད་བརྟན་ཅིང་། ཡུལ་ཕྱོགས་
རྣམས་སུ་བདེ་སྐྱིད་ཕུན་སུམ་ཚོགས་ཤིང་རྒྱལ་བའི་བསྟན་པ་རིན་པོ་
ཆེ་ཡུན་དུ་གནས་པའི་ཕན་ཡོན་ཚད་མེད་པས། དོན་འདི་ལ་
དགོངས་ནས་དེ་མོ་རྒྱལ་ཚབ་ངག་དབང་འཇམ་དཔལ་བདེ་ལེགས་
ནས་གྲྭ་ས་རྣམས་ཀྱིས་གཙོས་དགོན་སྡེ་རྣམས་སུ་ཆང་དང་ལྷག་པར་
ཐ་མ་ཁའི་བཀག་བསྡམས་ལེགས་པར་བྱས་ནས་གྲྭ་ས་རྣམས་སུ་མེ་
ཕག་རྩ་ཚིག་ཞེས་ལོ་རེ་བཞིན་ཀློག་རྒྱུ་མཛད་པས། དེ་སྐབས་ཀློང་
རྡོལ་བླ་མ་རིན་པོ་ཆེ་ནས་རྒྱལ་ཚབ་དེ་མོ་ནས་བསམ་ཡས་གསར་་་
གསོ་བྱས་པ་བས། མགོན་སྡེ་རྣམས་སུ་ཐ་མ་ཁ་འཐེན་མི་ཆོག་པར་
མཛད་པ་ནི་བཀའ་དྲིན་ཤིན་ཏུ་ཆེ་ཞེས་ཐུགས་དགྱེས་ཚོར་ཆེན་པོ་
མཛད་པ་ཡིན་ཞེས་བླ་མ་རྣམས་ཀྱིས་གསུངས་སོ། །
གཉིས་པ་ཆང་གི་ཉེས་དམིགས་ནི། ་ སྟོན་པ་ཡང་དག་པར་
རྫོགས་པའི་སངས་རྒྱས་ཀྱིས་སྲོག་གི་ཕྱིར་ཡང་འཐུང་མི་ཆོག་པར་་
མདོ་སྔགས་གཉིས་ཀའི་སྐབས་སུ་གསུངས་ཤིང༌། ཀླུ་སྒྲུབ་ཐོགས་
མེད་སོགས་འཕགས་ཡུལ་གྱི་གྲུབ་ཆེན་རིམ་བྱོན་དང་ཁྱད་པར་རྗེ་་
251



ལེགས་བཤད་བསྟན་བཅོས་ཕྱོགས་བསྒྲིགས།
ཙོང་ཁ་པ་ཆེན་པོ་ཡབ་སྲས་སོགས་ནས་ཆང་ནི་ཉེས་པ་ཐམས་ཅད་
ཀྱི་རྩ་བ་ཡིན་ཚུལ་གསུང་རབ་ལས་གསལ་བར་གསུངས་ཟིན་པས་་
འདིར་བརྗོད་མ་དགོས་ཀྱང་། རང་ཉིད་དྲན་གསོའི་ཕྱིར་དུ་ཅུང་
ཟད་སྤྲོས་ན། ཆང་ཞེས་བྱ་བའི་སྨྱོ་ཆུ་འདི་ནི། སྔོན་རྒྱ་མཚོ་བསྲུབས་
པ་ལས་ལྷ་མོ་མཛེས་སྡུག་མཐོང་ཚད་ཆགས་པས་མྱོས་ནས་བརྒྱལ་་
འགྲོ་བ་ཞིག་བྱུང་བ་ཚང་བའི་དུག་ཟེར་དུག་ཆང་གི་ལྷ་མོ་དེ་མེ་་་་
ཏོག་དཀར་པོ་འདབ་མ་ལྔ་པར་གྱུར་པ་ནི་ཆང་རྩི་མེ་ཏོག་ཅེས་ཆན་
ལ་བཏབ་ནས་ཆང་དུ་ལངས་པར་བྱེད་པ་འདི་ཡིན། དེ་ལས་ཆང་རྩི་
ཟེར་བའི་ཕབས་འདི་འཆོས་པ་ཡིན་པས་ཆང་འཐུང་ན་ཉེས་པ་ཆེན་
པོ་ཡོད་པའི་རྒྱུ་མཚན་ཡང་འདི་ལ་བརྟེན་ནས་མཛེས་པའི་ལྷ་མོས་
ངན་སོང་དུ་འཁྱེར་བ་ཡིན་ཏེ། བཅོམ་ལྡན་འདས་ཀྱི་མདོ་དྲན་པ་
ཉེར་བཞག་ལས། ཆང་ནི་དུག་གི་མཆོག་ཡིན་ཏེ། །ཆང་འཐུང་བ་ལ་
བསྟན་པ་ནི། །དགེ་བའི་ཆོས་རྣམས་ཉམས་པར་འགྱུར། །གང་གིས་
རྟག་ཏུ་ཆང་བསྟེན་པ། །དེ་ཡི་བློ་ནི་མི་བརྟན་ཞིང་། །བློ་གཡོ་བ་ལ་
ཆོས་མེད་དེ། །དེ་ལྟ་བས་ན་ཆང་སྤོངས་ཤིག །ཉམས་བྱེད་ནང་ན་
ཉམས་མཆོག་ནི༑ །ཆང་ཞེས་མཁས་པ་རྣམས་ཀྱིས་བཤད། །དེ་ལྟ་
252



ཐ་མ་ཁ་དང་། མྱོས་བྱེད། སྒོག་བཙོང་བཅས་པའི་ཉེས་དམིགས་གསལ་བར་སྟོན་པ་ཞེས་བྱ་བ།
བས་ན་དུག་ལྟ་བུའི། །ཆང་འཐུང་བ་ནི་རྣམ་པར་སྤོངས། །ཆང་གིས་
འདོད་ཆགས་སྐྱེད་བྱེད་ཅིང་། །དེ་བཞིན་ཁྲོ་དང་གཏི་མུག་དག }
ཡང་དང་ཡང་དུ་སྐྱེད་བྱེད་པས། །དེ་ལྟ་བས་ན་ཆང་སྤོངས་ཤིག །
ཅེས་དང་། རྒྱུད་རྡོ་རྗེ་རྩེ་མོ་ལས། ཕུང་ཁྲོལ་ཀུན་གྱི་རྩ་བ་ནི། །ཆང་
ནི་རྣམ་པར་སྤང་བར་བྱ། །ཞེས་དང་། རྗེ་བླ་མས་ཀྱང་། ཆང་འཐུང་
བ་ཕུང་ཁྲོལ་ཏེ་ཉེས་དམིགས་ཀུན་གྱི་རྩ་བར་གསུངས་པ་ནི་རྣལ་་་
འབྱོར་གྱི་རྒྱུད་ཁོ་ན་མ་ཡིན་གྱི་བླ་མེད་དང་ཐུན་མོང་པ་ཡིན་ཏེ། བླ་
མེད་ཀྱི་དཀྱིལ་ཆོག་ཚད་ལྡན་དུ་མར་རྒྱུད་རྡོ་རྗེ་རྩེ་མོ་ནས་འབྱུང་བ་
ལྟར་གསུངས་པའི་ཕྱིར་རོ། །ཞེས་དང༌། འདུལ་བ་ལུང་ལས་ཆང་
འཐུང་དམྱལ་བ་ངུ་འབོད་སྐྱེ། །སྦྱིན་མཁན་དེ་ཡི་འཁོར་དུ་སྐྱེ། །ཞེས་
དང་། མདོ་ལས། ཆང་འཐུང་བ་ནི་ཚ་བའི་དམྱལ་བར་ལྟུང་ཞིང་སྐྱེ་
བར་འགྱུར་རོ། །དེར་ལྟུང་བའི་སེམས་ཅན་རྣམས་ནི་ལོ་སྟོང་ཕྲག་
མང་པོར་འཚོད་པར་འགྱུར་རོ། །དེ་ནས་ཕྱིར་ཕྱུང་ནས་ཆུ་བོ་རབ་
མེད་ཀྱི་ངོགས་སུ་བརྒྱུགས་པར་བྱེད་དོ། །གང་དུ་ཡང་འགྲོ་ས་མེད་
པར་ཡང་དང་ཡང་དུ་སྐྱེ་བར་བྱེད་དོ། །དེར་དམྱལ་བའི་སྲུང་མ་
རྣམས་ཀྱིས་མཆིལ་བས་ཉ་འདོན་པ་ལྟར། ལྕགས་བསྲེགས་ཀྱི་ས་
253



ལེགས་བཤད་བསྟན་བཅོས་ཕྱོགས་བསྒྲིགས།
གཞི་ལ་འདེབས་པར་བྱེད་དོ། །དེ་ནས་འདི་ལྟར་སྒྲོག་སྟེ། ཀྱེ་སྐྱེས་བུ་
ཁྱོད་ཅི་འདོད་ཟེར་བས། ཇོ་བོ་སྐོམ་འདོད་བྱས་པས། དམྱལ་བའི་
སྲུང་མ་དེས་མེ་འབར་བའི་ལྕགས་ཀྱུའི་ཁ་ཕྱེ་སྟེ་ལྕགས་ཞུ་བའི་ཁུ་བ་
ནས་བླུགས་པར་བྱེད་དོ། །དེ་ལ་དེས་མཆུ་སྲེག་གོ །མགྲིན་པ་ཡང་
སྲེག་གོ །བྲང་སྲེག་གོ །རྒྱུ་མ་སྲེག་གོ །སྙིང་སྲེག་གོ །བཤང་ལམ་དུ་
ལྕགས་ཁུ་མར་འཐོན་པར་བྱེད་ནས་སྡུག་བསྔལ་དཔག་ཏུ་མེད་པ་་
མྱོང་བར་བྱེད་ཅིང་། དེའི་དུས་སུ་འཆི་བར་ནི་མི་འགྱུར་ཏེ། ཇི་སྲིད་
ཀྱི་བར་དུ་སྡིག་པའི་ལས་ཀྱི་འབྲས་བུ་མྱོང་བར་བྱེད་དོ། །དེ་སྲིད་དུ་
དེ་རྣམས་ཀྱི་རྣམ་པར་སྨིན་པ་ཚོར་བ་མྱོང་བར་བྱེད་དོ། །གལ་ཏེ་
སྡུག་བསྔལ་དེ་དག་ལས་ཐར་ན་ཡང༌། ཡི་དྭགས་དང་དུད་འགྲོ་དག་
ཏུ་སྐྱེ་ལ། མིར་སྐྱེས་ནའང་ལས་ཀྱི་རྒྱུ་མཐུན་པ་དེས་ཤིན་ཏུ་དབུལ་
བ་དང་ལམ་པོ་ཆེ་དང་བཞི་མདོ་སོགས་སུ་སྐྱེ་ཞིང་། མདོག་ངན་པ་
དང་། སོ་འབའ་ཞིག་སྣང་བ་དང་། རྐང་པ་རྡོལ་བ་དང་། ལུས་རྟག་
ཏུ་བཀྲེས་པ་དང་། སྐོམ་པས་གདུངས་པ་དང་། བུ་དང་ཆུང་མ་ཕ་
དང་མ་དང་། གཉེན་བཤེས་རྣམས་ཀྱིས་གཏང་བར་འགྱུར་རོ། །
ཞེས་གསུང་། ཡང་མདོ་ལས། དོན་མེད་གཞི་ནི་ཆང་ཡིན་ཏེ། །
254



ཐ་མ་ཁ་དང་། མྱོས་བྱེད། སྒོག་བཙོང་བཅས་པའི་ཉེས་དམིགས་གསལ་བར་སྟོན་པ་ཞེས་བྱ་བ།
སེམས་ཅན་དམྱལ་བ་བཞད་གད་པ། །དབང་པོ་ཐམས་ཅད་རྣམས་
ཉམས་ཤིང་། །དོན་མེད་པ་ཡི་རྒྱུར་གྱུར་ཏོ། །ཆོག་ལ་ཤིན་ཏུ་དགའ་
བ་དང༌། །ཆགས་པ་དང་ནི་འཇིགས་པ་དང་། །ངག་གི་སྐྱོན་དང་
རློམ་པ་དང་། །ཚིག་རྩུབ་བཞི་ནི་དེ་ཡིན་ནོ། །ཆང་ནི་ཀུན་ཏུ་གཡེང་
བས་ཡིད། །བྱ་དང་མི་བྱ་མི་ཤེས་པས། །མི་དེ་ཕྱུགས་དང་མཚུངས་
པ་ཡིན། །དེ་ལྟ་བས་ན་ཆང་སྤོངས་ཤིག །ཆང་གིས་གཡེངས་པའི་མི་
དག་ནི། །གསོན་ཡང་ཤི་བ་དག་དང་མཚུངས། །གང་ཞིག་རྟག་ཏུ་
གསོན་འདོད་པས། །རྟག་པར་ཆང་ནི་རྣམ་པར་སྤོངས། །ཆང་ནི་
ཉེས་པ་ཀུན་གྱི་གཞི། །རྟག་པར་དོན་ཀུན་མེད་པར་བྱེད། །ངན་སོང་
གསུམ་གྱི་ཐེམ་སྐས་ཏེ། །མུན་ནག་གནས་ནི་ཆེན་པོ་ཡིན། །ཆང་
གིས་སེམས་ཅན་དམྱལ་བར་འགྲོ། །དེ་བཞིན་ཡི་དྭགས་འཇིག་རྟེན་
དང་། །ཆང་གི་སྐྱོན་གྱིས་བསླུས་པ་ཡི། །ཡི་དྭགས་དུད་འགྲོ་རྣམས་
སུ་འགྲོ། །དུག་གི་ནང་དུ་དུག་ནི་ཆང་། །དེ་བཞིན་དམྱལ་བའི་ནང་
ནས་དམྱལ། །ནད་ཀྱི་ནང་ན་ནད་མཆོག་ནི། །ཆང་ཞེས་མཁས་པ་
རྣམས་ཀྱིས་བཤད། །བློ་དང་དབང་པོ་ཉམས་བྱེད་ཅིང་། །རིན་ཆེན་
ཆོས་ནི་ཟད་བྱེད་པ། །མི་བཟད་ཆང་ནི་སྐྱེ་གནས་གཅིག །ཆང་ལ་
255



ལེགས་བཤད་བསྟན་བཅོས་ཕྱོགས་བསྒྲིགས།
བརྟེན་པའི་མི་དག་ནི། །ཆོས་རྣམས་ཀུན་གྱི་སྟ་རེ་ཡིན། །ངོ་ཚ་མེད་
པར་བྱེད་པའི་མཆོག །ཡང་བར་རྟག་ཏུ་ཉེ་བར་བསྟན། །ཆང་གིས་
འཕྲོག་པར་གྱུར་པའི་སེམས། །བྱ་བ་དང་ནི་མི་བྱ་བ། །མི་ཤེས་རྣམ་
པར་མི་ཤེས་ཤིང་། །ཐམས་ཅད་མི་ཡིས་མི་ཤེས་སོ། །གང་ཞིག་ཆང་
ལ་བསྟེན་བྱེད་པ། །སྐྱེ་བོ་རེ་འགའ་དགའ་བྱེད་ཅིང་། །རེས་འགའ་
ཡོངས་སུ་གདུང་བྱེད་ལ། །རེས་འགའ་སྡིག་པ་བྱེད་པ་ཡིན། །བློ་
ནི་ཤིན་ཏུ་རྨོངས་བྱེད་ཅིང་། །འཇིག་རྟེན་གཉིས་ནི་རྣམས་འཇིག་
བྱེད། །ཐར་པའི་ཆོས་ལ་མེ་ལྟ་བུར། །སྲེག་བྱེད་ཁོ་ན་ཆང་ཡིན་ནོ། །
ཆང་འཐུང་བ་ཡིས་བསླུས་པ་དག །དེ་ནི་བྱེད་པ་དམན་པ་ཡིན། །མི་
བཟད་སེམས་ཅན་དམྱལ་བར་ལྟུང་། །དོན་མེད་ཅི་ཞིག་ཡོངས་སུ་
གདུངས། །འཐུང་བའི་ཚེ་ན་ཆང་ཞིམ་སྟེ། །རྣམ་སྨིན་ཚེ་ན་མཆོག་ཏུ་
ཚ། །ཆང་ནི་དམྱལ་བར་འགྲོ་བར་བྱེད། །སྡིག་པའི་ཆོས་རྣམས་བྱེད་
པ་ལ། །སེམས་གཡེངས་པ་དག་དགའ་བར་བྱེད། །ཕྱི་ནི་རྣམ་སྨིན་ཚ་
བ་རུ། །བློ་ངན་ཡོངས་སུ་གདུང་བར་འགྱུར། །འདོད་པ་རྣམས་ལ་བློ་
མི་གཏོང་། །འདོད་པ་མཆོག་ཏུ་བསླུ་བ་ཡིན། །འཁོར་པའི་འཆིང་བ་
དྲན་པོ་སྟེ། །སེམས་ཅན་དམྱལ་བ་ཀུན་གྱི་རྒྱུ། །གང་ཞིག་འདོད་པ་
256



ཐ་མ་ཁ་དང༌། མྱོས་བྱེད། སྒོག་བཙོང་བཅས་པའི་ཉེས་དམིགས་གསལ་བར་སྟོན་པ་ཞེས་བྱ་བ། །
རྣམས་ལ་དགའ། །དེ་ཡི་སྡུག་བསྔལ་མཐའ་མེད་དོ། །འདོད་པའི་
སྦྲུལ་གྱིས་ཟིན་པ་ལ། །བདེ་བ་རྣམས་ཀྱང་ག་ལ་ཡོད། །ཅེས་དང་།
བཅོམ་ལྡན་འདས་ཀྱིས་ངའི་ཉན་ཐོས་རྣམས་ཀྱིས་འདུལ་བ་ལ་་་་་
བསླབ་པའི་གཞི་འདི་ལྟར་འདོན་པ་བྱ་སྟེ། འབྲུའི་ཆང་དང་།
བཅོས་པའི་ཆང་། མྱོས་པར་འགྱུར་བ་འཐུང་ན་ལྟུང་བྱེད་དོ། །
འབྲུའི་ཆང་ཞེས་བྱ་བ་ནི་ཆན་གྱི་བཏུང་བ་དང་། ཕྱེའི་བཏུང་བ་
དང་། ཕབ་ཀྱི་བཏུང་བའོ། །བཅོས་པའི་ཆང་ཞེས་བྱ་བ་ནི་རྩ་བའི་
བཏུང་བ་དང་། སྡོང་བུའི་བཏུང་བ་དང་། འདབ་མའི་བཏུང་བ་
དང་། མེ་ཏོག་གི་བཏུང་བ་དང་། འབྲས་བུའི་བཏུང་བའོ། །དེ་
གཉིས་ཀ་བསྲེས་པ་ནི་འབྲུའི་ཆང་དང་བཅོས་པའི་ཆང་ཞེས་བྱའོ། །
དེ་འཐུང་ན་ཞེས་བྱ་བ་ནི་མགུལ་དུ་མིད་ནའོ། །ལྟུང་བྱེད་དོ་ཞེས་བྱ་
བ་ནི་སེམས་ཅན་དམྱལ་བ་དང་དུད་འགྲོ་ཡི་དྭགས་ངན་སོང་ངན་
འགྲོ་ལོག་པར་ལྟུང་བ་དག་ཏུ་སྲེག་པར་བྱེད། འཚེད་པར་བྱེད། །
ལྟུང་བར་བྱེད་པའོ། །གཞན་ཡང་ཇི་སྲིད་དུ་ལྟུང་བ་དེ་མ་བཤགས་
ཤིང་སོ་སོར་མ་བཤགས་ན་དགེ་བའི་ཆོས་རྣམས་ལ་སྒྲིབ་པར་བྱེད་
པ་སྟེ། ལྟུང་བྱེད་དོ། །ཞེས་གསུངས་སོ། །སྔོན་བུད་མེད་ཅིག་གིས་
257



ལེགས་བཤད་བསྟན་བཅོས་ཕྱོགས་བསྒྲིགས།
ཆང་བུམ་པ་གང་ལག་ན་ཁྱེར་ར་གཅིག་ཁྲིད་ནས་བཙུན་པ་ཞིག་ལ་
ཁྱོད་ཀྱིས་ཆང་འདི་ཐུངས་ཤིག ཡང་ན་ར་འདི་སོད་ཅིག ཡང་ན་
ང་ལ་ལོག་པར་སྤྱོད་ཅིག དེ་ལྟར་མ་བྱས་ན་ཁོ་མོ་ཤིའོ་ཟེར་སྐད།
བཙུན་པ་དེའི་བསམ་པ་ལ་ཁོ་མོ་ལ་སྤྱད་ན་སྡོམ་པ་ཤོར་ཡོང་། ར་
འདི་བསད་ན་སྲོག་གཅོད་ཀྱི་ཉེས་པ་ཤིན་ཏུ་ཆེ། དེ་བས་ཆང་འདི་
འཐུང་ན་ཅུང་དྲག་བསམ་ནས་ཆང་བུམ་པ་གང་བོ་འཐུང་བས་ཁོ་
བོ་ར་བཟི་ནས་བུད་མེད་དེ་ལ་ལོག་པར་སྤྱད། ར་དེ་ཡང་བསད་
པས་ཉེས་པ་གསུམ་ག་བྱུང་ཞིང་། ཆང་འདིས་ནི་འདོད་ཆགས་ལ་
སོགས་པ་བསྐྱེད་པར་བྱེད་ཅིང་ཆང་འཐུང་ནས་ངོ་ཚེ་སྒྲིལ་དེ་རང་
གི་ཚེ་འདིའི་མ་ལ་ཡང་ཆགས་པ་སྤྱད་པ་ལ་ཐེ་ཚོམ་མེད་ཅིང་། ཁྱད་
པར་བཙུན་པ་རྣམས་ཆོས་མགོ་མི་ཐོན་པ་ཕལ་ཆེར་ཆང་ལ་བརྟེན་
ནས་འཕུང་བ་ཤ་སྟག་ཡིན་པ་ནི་ཁོ་བོའི་རང་ཡུལ་གོང་བོའི་བཙུན་
པ་ཕལ་ཆེར་ལ་བལྟས་ན་ཤེས་པར་འདུག་གོ །དེར་མ་ཟད་ཆང་
འདིས་ཞེ་སྡང་བསྐྱེད་པ་ཡང་ཤིན་ཏུ་མཐུ་ཆེ་སྟེ། སྔོན་བུད་མེད་ཅིག་
སྐྱེས་པ་གཞན་ཞིག་དང་ཇ་ཆང་བྱེད་པ་ལ་ཁོ་མོའི་སྔར་གྱི་སྐྱེས་པ་
དེ་ཆང་གིས་བཟི་ནས་ཡོང་བས་ཞེ་སྡང་སྐྱེས་ནས་བུད་མེད་དང་་་
258



ཐ་མ་ཁ་དང་། མྱོས་བྱེད། སྒོག་བཙོང་བཅས་པའི་ཉེས་དམིགས་གསལ་བར་སྟོན་པ་ཞེས་བྱ་བ། །
སྐྱེས་པ་གཉིས་ཀ་བསད་ནས་རང་གི་ཁྱིམ་ཡང་མེ་ལ་བསྲེགས་པར་
བྱས་ཟེར་བ་སོགས་གཏམ་རྒྱུད་ཤིན་ཏུ་མང་བས་ཉེས་པ་ཀུན་གྱི་རྩ་
བ་ཚང་འདི་ནི་རྣམ་པ་ཀུན་ཏུ་སྤང་བ་གལ་ཆེའོ། །
གསུམ་པ་སྒོག་སྐྱ་སོགས་ཀྱི་ཉེས་པ་བཤད་པ་ནི། འདི་དང་
པོ་གང་ནས་བྱུང་ཚུལ་ནི། སྔོན་ལྷ་དང་ལྷ་མ་ཡིན་བདུད་རྩི་འདོད་
ཅིང་མི་མཐུན་པས་འཐབ་པ་ན་ལྷ་མ་ཡིན་གྱི་དབང་པོ་སྒྲ་གཅན་
འཛིན་གྱི་སྐེ་ཚངས་པའི་འཁོར་ལོས་བྲེགས་པའི་ཁྲག་གི་ཐིགས་པ་་
སར་ལྷུང་བ་ལས་སྒོག་པའི་རིགས་སྒོག་སྐྱ་གཙོར་གྱུར་པ་བྱུང་བར་
བཤད་ཅིང་། དེའི་རིགས་ལ་སྒོག་སྐྱ་དང་། སྒོག་པའི་རིགས་དང༌། །
བཙོང་དང་། རི་སྒོག བྲག་སྒོག རྒྱ་སྒོག རླུང་སྒོག བྱེའུ་སྒོག ཀུན་
དོང་གི་རིགས་ལ་སོགས་པའོ། །འདུལ་བ་ལུང་ལས། སྒོག་སྐྱ་དང་།
ཀུན་དོང་དང༌། ཀེའུ་དག་ཟ་བར་མི་བྱའོ། །རྩེ་མོ་ལས་ཀྱང༌། ཤ་
དང་ཆང་དང་བཙོང་ལ་སོགས། །དྲི་ངན་ཁ་ཡི་སྒྲེགས་པ་དང་། །
འཁྲིས་པ་འདོད་དང་བསྟན་པ་དང་། །སེམས་ཅན་ཚེ་ལ་དགའ་མི་
བྱ། །ཞེས་དང༌། སྔོན་དགེ་སློང་ཞིག་གིས་སངས་རྒྱས་ཀྱི་ཆོས་བསྟན་
པ་ལ་ཁ་མི་ལྟ་བར་ཁ་གཞན་དུ་ལྟ་བས། བཅོམ་ལྡན་འདས་ཀྱིས་
259



ལེགས་བཤད་བསྟན་བཅོས་ཕྱོགས་བསྒྲིགས།
ཀུན་དགའ་བོ་ལ་དེ་གང་ཡིན་གསུངས་པས། བཙུན་པ་དགེ་སློང་
དེས་སྒོག་སྐྱ་འཚལ་ཏོ། །ཞེས་ཞུས་པས། ཀུན་དགའ་བོ་གལ་ཏེ་དགེ་
སློང་འདིས་དེ་རིང་སྒོག་སྐྱ་ཟོས་པར་མ་གྱུར་ན་ད་ལྟ་ཉིད་དུ་འདིས་
འཇིག་ཚོགས་ལ་ལྟ་བའི་རིའི་རྩེ་མོ་ཉི་ཤུ་མཐོ་བ་ཡེ་ཤེས་ཀྱི་རྡོ་རྗེས་
བཅོམ་ནས་རྒྱུན་དུ་ཞུགས་པའི་འབྲས་བུ་མངོན་སུམ་དུ་བྱས་པར་་
འགྱུར་རོ། །ཀུན་དགའ་བོ་དེ་ལྟ་བས་དེ་ཕྱིན་ཆད་སྒོག་སྐྱ་དང་།
ཀུན་དོང་དང༌། ཀེའུ་ཡོངས་སུ་ལོངས་སྤྱད་པར་མི་བྱ་སྟེ། ཡོངས་སུ་
ལོངས་སྤྱོད་ན་འགལ་ཚབ་ཅན་དུ་འགྱུར་རོ། །ངས་དགེ་སློང་སྒོག་སྐྱ་
ཟ་བའི་ཀུན་ཏུ་སྤྱད་པའི་ཆོས་བཅའ་བར་བྱ་སྟེ། དགེ་སློང་སྒོག་སྐྱ་
ཟ་བས་སྒོག་སྐྱ་ཟ་བཞིན་དུ་གཙུག་ལག་ཁང་ལ་ཡོངས་སུ་ལོངས་་་
སྤྱོད་པར་མི་བྱ། གནས་མལ་ལ་མ་ཡིན། དགེ་འདུན་གྱི་ནང་དུ་འགྲོ་
བར་མི་བྱ། བྲམ་ཟེ་དང་ཁྱིམ་བདག་འོངས་ཤིང་ལྷག་པ་རྣམས་ལ་
ཆོས་བསྟན་པར་མི་བྱ། མཆོད་རྟེན་ལ་ཕྱག་མི་བྱ། བྲམ་ཟེ་དང་ཁྱིམ་
བདག་རྣམས་ཀྱི་ཁྱིམ་དུ་ཉེ་བར་འགྲོ་བར་མི་བྱ། སྐྱེད་མོའི་ཚལ་
དང་། ཚོགས་ཁང་དང་། ལྷ་ཁང་དང་། སྐྱེ་བོས་གང་བ་གཞན་
དག་ཏུ་གནས་པར་མི་བྱའོ། །ནད་ལ་སོགས་པ་དགོས་པའི་ཕྱིར་ཡོད་
26)



ཐ་མ་ཁ་དང་། མྱོས་བྱེད། སྒོག་བཙོང་བཅས་པའི་ཉེས་དམིགས་གསལ་བར་སྟོན་པ་ཞེས་བྱ་བ།
ན་ཟ་བར་བྱའོ། །གང་གི་ཚེ་བྱ་བ་ཟིན་པར་གྱུར་པ་དེའི་ཚེ་ཕྱོགས་དེ་
ཉིད་ཞག་བདུན་འདུག་པར་བྱའོ། །ཀུན་དོང་ནི་ཞག་གསུམ། ཀེའུ་
ནི་ཞག་གཅིག་གོ །དེ་ནས་ཁྲུས་བྱས་ལ་ཆོས་གོས་དག་ཀྱང་བཀྲུ་བར་
བྱ་ཞིང་བདུག་པ་དག་གིས་བདུགས་པར་བྱའོ། །སྒོག་སྐྱ་ཟ་བའི་དགེ་
སློང་གིས་ཀུན་ཏུ་བཅས་པའི་ཇི་ལྟར་བཅས་པ་རྣམས་ཡང་དག་པར་
བླང་སྟེ། མི་གནས་ན་འགལ་ཚབ་ཅན་དུ་འགྱུར་རོ། །ཞེས་སྡོམ་པ་
དང་ལྡན་པ་རྣམས་ཀྱིས་ཟ་མི་རུང་བ་དང་། ནད་ལ་ཕན་པའི་ཕྱིར་
སངས་རྒྱས་ཀྱིས་གནང་བ་ཡིན་ཀྱང་གཏན་དུ་ཟ་མི་རུང་བའི་ལྷ་་་
ཁང་སོགས་ཀྱི་དྲུང་དུ་ཞག་གྲངས་མ་སོང་བར་དུ་འགྲོ་མི་ཆོག་པ་་་
སངས་རྒྱས་རང་ཉིད་ཀྱིས་གསུངས་ཤིང་དེ་དག་ལ། ཡིད་ཆེས་པར་
བྱས་ནས་སྤང་དགོས་སོ། །འགའ་ཞིག་ནས་ལས་འབྲས་ཁྱད་དུ་
གསད་ནས་རྟེན་གྱི་དྲུང་དུ་སྒོག་བཙོང་སོགས་བག་མེད་དུ་ལོངས་་
སྤྱད་ནས་དགེ་འདུན་གྱི་དབུས་སུ་ཁོ་བོས་སྒོག་བཙོང་སོགས་ཟ་གི་
ཡོད་ཅིང་ཁྱེད་ཅག་ཚོ་ཡང་ཟོས་ན་རླུང་ལ་ཕན་པར་འགྱུར་རོ་ཞེས་
ལམ་ངན་དུ་འཁྲིད་པ་དེ་ནི་ཁོ་བོ་ནི་དམྱལ་བར་འགྲོ་བ་ཡིན་ཅིང་།
ཁྱེད་ཅག་ཚོ་ཡང་མཉམ་དུ་འགྲོ་ཟེར་བའི་དཔེ་བཞིན་བདུད་ཀྱི་་་་
261



ལེགས་བཤད་བསྟན་བཅོས་ཕྱོགས་བསྒྲིགས།
གྲོགས་པོ་ཡིན་པར་གོ་བར་གྱིས་ཤིག འོ་ན་སྨན་གཞུང་རྣམས་སུ་
སྒོག་སྣའི་ཕན་ཡོན་གསུངས་འདུག་པས། དེ་དག་ཟོས་ན་ཉེས་པ་མི་
འགྱུར་སྙམ་ན། དེ་ལྟར་གསུངས་པ་ནད་ལ་ཕན་པའི་སླད་གསུངས་
པ་ཡིན་ཅིང་། དེ་ལྟར་མ་ཡིན་ན་སྨན་གཞུང་རྣམས་སུ་བཙན་དུག་
སྦྱར་བ་བཤད་ཡོད་པས། རྒྱུན་དུ་བཙན་དུག་ཟོས་ན་ཕན་གནོད་
གང་ཡོང་རང་གི་སེམས་ལ་བྱ་ར་བྱས་ནས་གཞན་དག་འཕུང་ལ་མ་
སྦྱར་བ་གལ་ཆེའོ། །
ཞར་བྱུང་སྣ་ཐ་ཁ་ཟེར་བ་འདི་ནི་དང་པོ་གང་ནས་བྱུང་བར་
གསུང་རབ་དང་བླ་མའི་ཞལ་ནས་དངོས་སུ་མ་ཐོས་ནའང་ཉེས་ཚབ་
ཆེ་བས་གསུང་ཚུལ་ལ་དཔག་ན། ཐ་མ་ཁ་དང་ཕྱོགས་མཚུངས་པ་
ཡིན་འདྲ་ཞིང་། བདག་གི་བླ་མ་རྣམས་ཀྱིས་སྣ་ཐ་ཁ་ཟེར་བ་འདིའི་
དུ་བའམ་དྲིས་རྩེ་ཐམས་ཅད་འགག་པར་བྱེད་ཅིང་རྩ་ཁ་འབྱེད་མི་
ནུས་ཤིང་། རྩ་རླུང་ཐིག་ལེ་དང་འཕོ་བ་ལ་སོགས་པ་མི་སྦྱོང་བ་དང་།
དུ་བའམ་དྲི་དེས་ལྷ་ཀླུ་སོགས་ལ་ཕོག་ཐུག་ཆེ་ཞིང་། ཁྱད་པར་
བསྙེན་སྒྲུབ་སོགས་ཇི་ལྟར་བགྱིས་ཀྱང་ཡི་དམ་གྱི་ལྷ་དང་ཇེ་རིང་་་་
འགྲོ་བ་མ་གཏོགས་ལྷ་འགྲུབ་པའི་སྐལ་བ་མེད་ཅིང་། སྔགས་ཇི་ལྟར་
262



ཐ་མ་ཁ་དང་། མྱོས་བྱེད། སྒོག་བཙོང་བཅས་པའི་ཉེས་དམིགས་གསལ་བར་སྟོན་པ་ཞེས་བྱ་བ།
བགྲངས་ཀྱང་འབྲས་བུ་མི་འགྲུབ་པ་དང༌། མཁྲིས་པའི་གཙོ་བྱས་
པའི་ནད་མང་པོ་བསྐྱེད་ནས་སྨན་བཅོས་སོགས་ཀྱི་བྱ་ཐབས་བྲལ་་
ཞིང་འགའ་ཞིག་སྣ་ཐ་ཁ་འཐེན་ཆེས་ནས་མིག་ལོང་བ་སོགས་གཏམ་
རྒྱུད་མང་ཞིང་། རྣམ་སྨིན་གྱི་འབྲས་བུར་ཚེ་ཕྱི་མར་ངན་སོང་གི་
སྡུག་བསྔལ་དྲག་པོ་མྱོང་དགོས་པར་གསུངས་པས། དོན་དེ་དག་ལ་
དགོངས་ནས་ད་ལྟ་རྒྱུད་སྟོད་སྨད་སོགས་དགོན་སྡེ་འགའ་ཞིག་ཏུ་སྣ་
ཐ་ཁ་ལ་དོ་དམ་ཤིན་ཏུ་ཆེ་བར་མཛད་པ་ནི་རྒྱལ་བའི་བསྟན་པ་་་་
ཡུན་དུ་གནས་པའི་ཐབས་ཁོ་ནར་འབད་པ་ཡིན་འདུག་ཅིང་། སྔོན་
དུ་བདག་གི་བླ་མ་གཙང་གི་ཤར་རྩེ་མཁན་པོ་དབུས་སུ་ཕེབས་ནས་
བཀའ་ཆོས་གནང་སྐབས། གྲྭ་བ་རྣམས་ནས་སྣ་ཐ་ཁ་བག་མེད་དུ་
ཆོས་ཉན་པའི་ཚེ་ལོངས་སྤྱོད་པས་བླ་མ་རིན་པོ་ཆེ་ཐུགས་ཁྲོ་བའི་་་
ཚུལ་གྱིས་བདག་ཚོའི་གཙང་གི་བཙུན་པ་རྣམས་ཀྱིས་ཆང་ལ་བག་་
མེད་དུ་སྤྱད། དབུས་ཀྱི་བཙུན་པ་རྣམས་ཀྱིས་སྣ་ཐ་ཁ་བག་མེད་དུ་
སྤྱད་གསུངས་བཀས་བསྐྱོན་པར་མཛད་པ་འདི་དག་ལ་སེམས་ན་་་
ཉེས་ཚབས་ཤིན་ཏུ་ཆེ་བ་ཡིན་འདུག་པས་སངས་རྒྱས་ཀྱི་བཅས་པ་
ནི་མ་གནང་སྙམ་ནས་བག་མེད་དུ་ལོངས་སྤྱོད་པར་མི་བྱའོ། །ཚོམས་
263



ལེགས་བཤད་བསྟན་བཅོས་ཕྱོགས་བསྒྲིགས།
ལས། སྡིག་པ་ཤིན་ཏུ་ཆུང་ངུ་ལའང་། །མི་གནོད་སྙམ་དུ་བརྙས་མི་
བྱ། །ཆུ་ཡི་ཐིགས་པ་བསགས་པས་ཀྱང༌། །སྣོད་ཆེན་ཁད་ཀྱིས་གང་
བར་འགྱུར། །ཞེས་དགེ་བ་ཕྲ་མོ་ནས་སྒྲུབ་ཅིང་། མི་དགེ་བ་ཕྲ་མོ་
ནས་སྤངས་དགོས་ཤིང་། ཉེས་བྱས་ཕྲ་མོར་གཏོགས་པ་འགའ་ཞིག་
གི་རྣམ་སྨིན་ལ་ཕམ་པ་ལས་ཀྱང་ལྕི་བ་ཡང་ཡོད་པར་གསུངས་པས།
རང་ཅག་རྣམས་ད་ལེན་རྙེད་པར་དཀའ་བའི་མི་ལུས་རིན་པོ་ཆེ་་་
ཐོབ། མཇལ་བར་དཀའ་བའི་སངས་རྒྱས་ཀྱི་བསྟན་པ་སྤྱི་དང་ཁྱད་
པར་རྗེ་ཙོང་ཁ་པ་ཆེན་པོའི་བསྟན་པ་དང་མཇལ། བླ་མ་དམ་པ་
རྣམས་ཀྱི་བཀའ་དྲིན་ལས། བླང་དོར་གྱི་བྱ་གཞག་ཤེས་པའི་དུས་
འདིར་མ་ལེ་སོར་གསུམ་ཁ་ལ་བཅུག་ནས་ད་ལེན་ཡོད་ན་ཡོད་པ་་་
ཡིན། ད་ལེན་མེད་ན་མེད་པ་ཡིན་ཟེར་བའི་དཔེ་བཞིན་སྙིགས་མའི་
དུས་འདིར་དལ་འབྱོར་ཐོབ་པ་དོན་དང་ལྡན་པ་ཞིག་ད་ལྟ་ཉིད་དུ་
བྱ་དགོས་སོ། །ཀྱེ་མ། སྙིགས་དུས་བདུད་ཀྱི་བར་ཆད་ཆེས་མང་
བའི། །ལྷག་པར་ཟས་ངན་འདི་རྣམས་འཕུང་ཚབས་ཆེ། །ཐ་མ་ཁས་
ནི་འདོད་ཆགས་བསྐྱེད་པར་བྱེད། །ཆང་གིས་ཞེ་སྡང་མེ་ལྟར་འབར་
བ་བྱེད། །སྒོག་སྐྱ་སོགས་ཀྱིས་གཏི་མུག་བསྐྱེད་པར་བྱེད། །གསུམ་
264



ཐ་མ་ཁ་དང་། མྱོས་བྱེད། སྒོག་བཙོང་བཅས་པའི་ཉེས་དམིགས་གསལ་བར་སྟོན་པ་ཞེས་བྱ་བ༔
གས་དུག་གསུམ་སོ་སོར་སྤེལ་བར་བྱེད། །ཚུལ་འདི་ཤེས་པར་བྱས་
ནས་མ་སྤངས་ན། །ཕྱུགས་དང་ཁྱད་པར་མེད་དེ་གོ་བར་གྱིས་ཤིག །
དེང་ནས་བཟུང་སྟེ་ཚེ་རབས་ཐམས་ཅད་དུ། །རྗེ་བཙུན་བླ་མས་
འབྲལ་མེད་རྗེས་བཟུང་སྟེ། །ས་དང་ལམ་གྱི་ཡོན་ཏན་མཐར་ཕྱིན་
ནས། །སྐུ་གསུམ་གོ་འཕང་མྱུར་དུ་ཐོབ་པར་ཤོག །བསྐལ་བཟང་
ཞིང་འདིའི་རྒྱལ་བ་སྲས་བཅས་ཀྱི། །ཐུགས་བསྐྱེད་མཛད་འཕྲིན་
སྨོན་ལམ་ཡོངས་བཟླུམས་སྐུ། །བཀའ་དྲིན་མཚུངས་མེད་རྗེ་བཙུན་
བླ་མ་མཆོག །བསྟན་འཛིན་རྒྱ་མཚོའི་ཞབས་ལ་ཕྱག་བགྱིའོ། །གང་
གི་གསང་གསུམ་མཛད་འཕྲིན་མཐའ་ཀླས་པས། །སྙིགས་དུས་སྐྱེ་
བོའི་བག་མེད་སྤྱོད་ངན་ཟས། །གང་འདུལ་ཐབས་ཀྱིས་འགོག་པའི་
སྨན་མཆོག་དང་། །མཚུངས་པའི་བཀའ་བསྟན་དགོངས་བསྡུས་སྙིང་
པོ་འདི། །ནོར་གླིང་རྟག་བརྟན་ཕོ་བྲང་གད་དར་བ། །དད་དམ་དགེ་
འདུན་མཚུངས་མེད་ལྷག་བསམ་ལས། །ཆོས་སྦྱིན་མི་འཛད་པར་
བསྐྲུན་དགེ་བ་དེས། །རྒྱལ་བསྟན་མི་ཉམས་དར་རྒྱས་ཡུན་གནས་
ཤོག །དེ་འཛིན་སྐྱེས་ཆེན་སྐུ་ཚེ་བརྟན་པ་དང༌། །རླབས་ཆེན་ཐུགས་
བསྐྱེད་མཛད་འཕྲིན་འོད་སྣང་གིས། །ས་གསུམ་ཡོངས་ལ་ཕན་
265



ལེགས་བཤད་བསྟན་བཅོས་ཕྱོགས་བསྒྲིགས།
བདེའི་རྫོགས་ལྡན་འབྲས། །ལོངས་སུ་སྤྱོད་པའི་དགའ་སྟོན་མཆོག་
སྩོལ་ཤོག །བསླབ་ལྡན་དགེ་འདུན་ཐུགས་མཐུན་ཁྲིམས་གཙང་
ཞིང་། །སྐྱེ་བོའི་ཚོགས་རྣམས་བག་དང་ལྡན་གྱུར་ནས། །ལེགས་ཉེས་
དགེ་སྡིག་བླང་དོར་བྱ་བ་ལ། །འཇུག་ལྡོག་ནམ་ཡང་ལྷོད་མེད་སྤྱོད་
པར་ཤོག །ཅེས་པ་འདི་ནི་ཆོས་བཟང་བླ་མ་རིན་པོ་ཆེའི་གསུང་
འབུམ་ག་པ་ནང་ནས་ཟུར་དུ་ཕྱུངས་པའོ། །བསླུ་མེད་སྟོན་པ་མཆོག་
དེས་འགྲོ་བ་ལ། །ཆང་ནི་བག་མེད་ཀུན་གྱི་རྩ་བར་གསུངས། །སྣ་ཐ་
ཐ་མ་ཁ་ཡང་དེ་བཞིན་ཏེ། །ནད་དང་བྱུར་སྣ་འདྲེན་ཅིང་དགེ་
ཕྱོགས་འགྲིབ། །དེ་ཕྱིར་ཉེས་པའི་ཆུ་ལོན་ཞལ་གདམས་འདི། །ལྷག་
བསམ་དག་པས་པར་དུ་བསྐྲུན་པའི་མཐུས། །བདག་དང་འགྲོ་ཀུན་
བག་མེད་ལས་བཟློག་སྟེ། །སྤྱོད་པ་བཟང་པོའི་ངང་ཚུལ་ལྷུར་ལེན་
ཤོག །ཚེ་རབས་ཀུན་ཏུ་བག་ཡོད་ལ་གོམས་ཤིང་། །ཡོན་ཏན་ཡར་
ངོའི་རི་བོང་འཛིན་པ་བཞིན། །གོང་ནས་གོང་འཕེལ་གང་བ་ཡོངས་
རྫོགས་ཏེ། །བླང་དོར་གསལ་བའི་བྱེད་པོར་འགྱུར་བར་ཤོག །ཅེས་པ་
འདི་ཡང་ཇོ་ལགས་དཔལ་ལྡན་ནས་པར་བསྐྲུན་གནང་སྐབས་སེར་ལྷོ་ཆོས་མིང་
པས་སྨོན་པ་དགེ །སརྦ་མངྒ་ལཾ། །
266



སློབ་གཉེར་བསླབ་བྱ་བློ་གསལ་འཇུག་ངོགས།
སློབ་གཉེར་བསླབ་བྱ་བློ་གསལ་འཇུག་ངོགས་
ཞེས་བྱ་བ་བཞུགས་སོ། ། །
ནོམ་ཆི་མཁན་པོ་ངག་དབང་ཕུན་ཚོགས་ཀྱིས་མཛད།
གསང་གསུམ་ཡོན་ཏན་རྨད་བྱུང་འདབ་བརྒྱ་བ། །
བཞད་པའི་དགེ་ལེགས་སྦྲང་རྩིའི་སྙིང་པོའི་བཅུད། །
སྐལ་བཟང་བུང་བའི་ཚོགས་ཀྱི་ཉེར་འཚོར་གྲུབ། །
དཔལ་ལྡན་བླ་མས་བཀྲ་ཤིས་མཆོག་སྩོལ་ཅིག །
རིགས་གསུམ་གཅིག་བསྡུས་སྒྱུ་འཕྲུལ་དྲྭ་བའི་གར། །
ངུར་སྨྲིག་འཛིན་མཛད་བློ་བཟང་གྲགས་པའི་དཔལ། །
ལ་སོགས་རིམ་བྱོན་མཁས་གྲུབ་དུ་མའི་ཞབས། །
གུས་པས་མཆོད་དོ་རྣམ་ཀུན་རྗེས་སུ་ཟུངས། །
དལ་བའི་རྟེན་བཟང་དོན་ལྡན་བྱ་བའི་ཕྱིར། །
རྒྱལ་བའི་ལམ་བཟང་བསྒྲུབ་པར་འདོད་རྣམས་ལ། །
ཐོག་མ་བར་དང་ཐ་མར་ཕན་པའི་གཏམ། །
267



ལེགས་བཤད་བསྟན་བཅོས་ཕྱོགས་བསྒྲིགས།
སློབ་གཉེར་བསླབ་བྱ་འདིར་བརྗོད་ཉོན་ཅིག་ཨང་། །
ནང་རྐྱེན་དལ་འབྱོར་མི་ལུས་ཐོབ་པའི་སྐབས། །
ཕྱི་རྐྱེན་དགེ་བའི་བཤེས་གཉེན་བསྟེན་པ་དགོས། །
ཕྱི་ནང་མཐུན་རྐྱེན་འཛོམས་ཐབས་ཐོག་མར་གཅེས། །
ལེགས་ཚོགས་འཕེལ་བའི་རྟེན་འབྲེལ་ཡིན་ནོ་ཨང་། །
བླ་མས་གང་ལེགས་མཛད་ཚེ་དད་པ་བྱེད། །
སྐྱོན་ལ་རེག་ཚེ་ཁ་དྲིན་ཚུན་ཆད་བརྩི། །
དད་པ་གཏིང་ཁུལ་སྐྱོན་མེད་མ་སྐྱེས་ཕྱིར། །
མི་ལྡོག་དད་པའི་རྒྱུ་ཚོགས་བསྐྱེད་ཅིག་ཨང་། །
བླ་མར་སྐྱོན་རྟོག་སྐུར་འདེབས་བཀའ་དང་འགལ། །
ཉེས་ཚོགས་གང་བགྱིས་བཤགས་སྡོམ་མ་བྱས་ན། །
ཡོན་ཏན་ཡར་བསྐྱེད་མེད་ཅིང་སྔར་ཡོད་ཉམས། །
ཉེས་དམིགས་ཤིན་ཏུ་ཆེ་བས་སྒྲིམས་ཤིག་ཨང་། །
ཁོང་ཁྲོར་སྤྱིར་འཛེམ་ཁྱད་པར་ཡུལ་གཉན་ལ། །
ཁྲོས་པའི་ཉེས་དམིགས་ཤིན་ཏུ་ལྕི་གསུངས་པས། །
ཁྲོ་ཡུལ་དག་ལ་འཁོན་འཛིན་ཆུང་བྱས་ཏེ། །
268



སློབ་གཉེར་བསླབ་བྱ་བློ་གསལ་འཇུག་ངོགས།
དགེ་རྩ་ཆུད་མི་ཟ་བར་འབུངས་ཤིག་ཨང་། །
ཤིན་ཏུ་རྙེད་དཀའི་དལ་འབྱོར་རྟེན་བཟང་པོ། །
ཕྱིན་ཆད་འདི་འདྲ་འཐོབ་པར་ཆེས་དཀའ་བས། །
སྙིང་པོ་ལེན་ཚུལ་ངོ་བོ་གོ་རིམ་སོགས། །
མ་ནོར་ཆེད་དུ་ཐོས་བསམ་གྱིས་ཤིག་ཨང་། །
གཞོན་ལུས་ལང་ཚོ་སྟོན་ཀའི་མེ་ཏོག་འདྲ། །
མྱུར་བར་མི་རྟག་བད་ཀྱིས་འཁྱེར་འགྱུར་བས།།
མ་ཁྱེར་གོང་དུ་གུས་རྟག་བརྩོན་འགྲུས་གྱིས། །
རྡོ་རུས་ཐུག་པའི་སློབ་གཉེར་གྱིས་ཤིག་ཨང་། །
ངན་སོང་སྡུག་བསྔལ་མྱོང་བ་རང་སྟེང་བབས། །
དེ་ཚེ་ལུས་དང་སེམས་ཀྱིས་ཇི་ལྟར་བཟོད། །
སྐྱབས་འགྲོའི་བསླབ་བྱ་ལས་འབྲས་བསམ་ཚུལ་སོགས། །
གཞོན་ནུའི་དུས་ནས་ཚགས་ཆུད་བྱོས་ཤིག་ཨང་། །
མི་དག་ཁོ་ན་བཤད་པ་དང་པོའི་དུས། །
མཚམས་ཤིག་དག་དང་མི་དག་སྤེལ་མར་འོང་། །
རྗེས་ནས་ཡུན་གྱིས་ཇེ་བཟང་ཇེ་དག་འགྲོ། །
269



ལེགས་བཤད་བསྟན་བཅོས་ཕྱོགས་བསྒྲིགས།
དང་པོ་བསླབ་ཚུལ་དེ་ལྟར་མིན་ནོ་ཨང་། །
དང་པོ་དག་ནས་དག་མོ་སྨྲ་མི་ནུས། །
མི་དག་སྨྲ་བས་དགོས་པ་ཅི་ཡོད་སྙམ། །
ཁ་རོག་བསྡད་པས་ཡར་བསྐྱེད་མི་ཐོན་པས། །
རྗེས་བཟླས་ཚུན་གྱིས་ཅ་ཅོ་སྒྲོགས་ཤིག་ཨང་། །
སོར་མོ་ལྔ་ལ་རིང་ཐུང་ཡོད་པ་བཞིན། །
རང་རང་བློ་སྟོབས་བཟང་ངན་འབྱུང་འགྱུར་བས། །
བློ་ཁ་དམའ་ན་ཡི་ཆད་མི་བྱ་ཞིང་། །
མཐོ་ན་ང་རྒྱལ་རྒྱགས་ལ་འཛེམ་ཞིག་ཨང་། །
ཤེས་རབ་བསྐྱེད་ཕྱིར་འཇམ་དབྱངས་ཞི་ཁྲོ་འམ། །
དབྱངས་ལྡན་ལྷ་མོ་ཨཱརྱ་ཏཱ་རེ་མ། །
ལ་སོགས་ལྷག་པའི་ལྷ་རུ་བསྟེན་བྱས་ཏེ། །
བསྙེན་པ་ཆེད་དུ་འཁྱོལ་བར་སྒྲུབས་ཤིག་ཨང་། །
མ་ཤའི་སྦྱོར་བ་དབྱངས་ཅན་རིལ་བུ་སོགས། །
ཡིད་ཆེས་དད་པས་བསྒྲུབས་ན་ཆེས་བླུན་ཡང་། །
དངོས་གྲུབ་ཇི་ལྟར་འཚམས་པར་ཐོབ་གྱུར་པས། །
270



སློབ་གཉེར་བསླབ་བྱ་བློ་གསལ་འཇུག་ངོགས།
བདེན་གསུངས་བཀའ་ལ་བསླུ་བ་མེད་དོ་ཨང་། །
མཐུན་རྐྱེན་ཚང་ཡང་ཐོས་གྲལ་འཇུག་མི་འདོད། །
ཞུགས་ཀྱང་ཚུལ་བཞིན་བསླབ་ལ་གཡེལ་བ་དང་། །
བསླབས་ཀྱང་བཟང་གྲགས་སྙེམས་པའི་དབང་སོང་རྣམས། །
གྲོགས་ངན་དབང་ངམ་ལས་ཀྱིས་མནར་རོ་ཨང་། །
མི་ལུས་ཐོབ་ཀྱང་ཡོན་ཏན་མི་སློབ་ན། །
མི་ཤེས་རྨོངས་རྒན་གྲལ་དུ་ཚུད་འགྱུར་བས། །
མི་ཤེས་ཤེས་མགོའི་རང་ཚུགས་མ་འཛིན་པར། །
མི་ཤེས་ཚེ་ན་ལྷག་པར་སློབས་ཤིག་ཨང་། །
ད་སྐབས་ལོ་ཆུང་ཉམས་ལེན་དུས་མིན་ཏེ། །
རིག་པ་ཁོ་ན་བསླབ་སྦྱང་བྱ་དགོས་ཟེར། །
འདི་ལ་མི་རྟོན་ཚེ་སྲོག་ལོང་མེད་ཕྱིར། །
ཉམས་ལེན་སྐོར་ཡང་འདྲིས་སུ་ཚུགས་ཤིག་ཨང་། །
གང་ཚེ་སློབ་གཉེར་རྣལ་མ་བྱ་འདོད་ཚེ། །
ཟས་གོས་གྱ་ནོམ་བཟང་དགུ་མི་སེམས་པར། །
སྲོག་འཚོ་ཙམ་གྱིས་ཆོས་ཀྱི་རོ་མྱངས་ནས། །
271



ལེགས་བཤད་བསྟན་བཅོས་ཕྱོགས་བསྒྲིགས།
འདི་ཕྱིའི་དོན་ཆེན་སྒྲུབས་པར་གྱིས་ཤིག་ཨང་། །
སློབ་གཉེར་སྦྱོང་སྐབས་ཁ་ཏོན་ཕྱག་སྐོར་དང་། །
བསྙེན་མཚམས་ཆུ་མཆོད་སྨྱུང་གནས་གྲངས་མང་པོ། །
སྒྲ་སྙན་སྨན་རྩིས་རྒྱུན་སྐྱོང་རི་ཁྲོད་ཞུ། །
སློབ་གཉེར་གེགས་སུ་ངོས་ཟིན་གྱིས་ཤིག་ཨང་། །
བཞོན་པ་ཟས་གོས་བཟང་དང་ཁེ་སྤོགས་ཐོབ། །
རྒྱུ་རྫས་ནོར་མང་གྲོང་ཆོག་ལག་འོང་བཟང་། །
སོས་དལ་སྐྱིད་པོར་འདུག་སོགས་མཐོང་རྐྱེན་གྱིས། །
བསླབ་སྦྱང་བྱ་འདོད་བློ་སྣ་མ་འགྱུར་ཨང་། །
རིག་བློ་རྣོན་པོས་བརྡར་ཤ་ཆོད་ངེས་རིགས། །
མི་ཤེས་རིགས་ལམ་ཐོས་གནོན་མི་མཛད་པར། །
རང་གིས་གང་ཤེས་གཞན་ལ་གཡོ་མེད་སྟོན། །
རྒྱུད་དྲང་རང་བཞིན་བཟང་བརྟན་དཀོན་ནོ་ཨང་། །
ཕྱི་བལྟས་རྣོ་བས་རིགས་ཅན་ཡིན་འདྲར་སྣང་། །
ནང་བལྟས་གཞན་མགོ་བསྐོར་བའི་ཐབས་ཙམ་དང་། །
གཡོ་སྒྱུས་མཁས་པའི་ངག་སྒྲོས་བརྐུ་བ་ཅན། །
272



སློབ་གཉེར་བསླབ་བྱ་བློ་གསལ་འཇུག་ངོགས། །
འདི་འདྲའི་གྲལ་དུ་ཆུད་དམ་རྟོག་ཅིག་ཨང་། །
དག་སྣང་སྦྱོང་སྐལ་གུས་སེམས་ཆེ་འདྲ་བོ། །
རྐྱེན་ཕྲད་གཞན་སྐྱོན་རྟོགས་པ་ཤུགས་ཆེ་བས། །
ཕ་རོལ་དག་གི་ཡོན་ཏན་མཐོང་དཀའ་ཞིང་། །
ཅུང་ཤེས་ང་རྒྱལ་རྒྱུ་རུ་འགྱུར་རོ་ཨང་། །
དང་པོ་རང་བློ་རྣོ་བས་ཤེས་སོ་ཟེར། །
བར་དུ་ཅུང་ཟད་ཤེས་ཀྱང་ཟིལ་གནོན་གཏོང་། །
ཐ་མར་མཁས་པ་སུ་ཡང་ཁས་མི་ལེན། །
འདི་འདྲ་བརྟག་ལ་འདོར་བྱར་གྱིས་ཤིག་ཨང་། །
དབང་པོ་རྟུལ་བས་ཅི་ཡང་མི་གོ་ཡང་། །
ཡང་ཡང་བརྩོན་པས་དཔེ་ཆ་མ་བྲལ་ན། །
འདུས་བྱས་སོ་ན་མི་སྡོད་ཇེ་བཟང་འགྲོ། །
བརྩོན་པ་ཆུ་བོའི་རྒྱུན་བཞིན་སྟེན་ཅིག་ཨང་། །
ཟབ་གསལ་ཆེ་མྱུར་ཤེས་རབ་འཕེལ་བའི་སྒོ། །
གཞུང་བཟང་ནོར་བུའི་གླིང་དུ་བགྲོད་པའི་གྲུ། །
འཇམ་དབྱངས་མངོན་སུམ་ཉིད་དུ་བསྒྲུབ་པའི་ཐབས། །
273



ལེགས་བཤད་བསྟན་བཅོས་ཕྱོགས་བསྒྲིགས་
བསྡུས་པའི་གྲྭ་ལ་ཐོག་མར་སྦྱོངས་ཤིག་ཨང་། །
ཕྱོགས་གླང་གྲགས་པའི་གཞུང་ལུགས་གནམ་རུའི་རྒྱུད། །
ཤེས་བརྩོན་སོར་མོས་ཉེར་བཀུག་དགག་སྒྲུབ་མདས། }
ཕས་རྒོལ་སྙིང་ལ་འཇིགས་པ་སྟེར་བྱེད་པ། །
ལུགས་བཟང་བསྟེན་ལ་དགའ་བར་གྱིས་ཤིག་ཨང་། །
ཤེས་བྱ་ཐམས་ཅད་གཞི་ལྔའི་ཆིངས་ཀྱིས་བསྡུ། །
རང་སྤྱིའི་མཚན་ཉིད་མ་ལུས་གསལ་བར་སྟོན། །
ཀུན་བྱ་ཆོས་ལ་བླང་དོར་བགྱིད་པའི་མིག །
མངོན་པའི་ཆོས་ཚུལ་རྟོགས་འདོད་སྐྱེད་ཅིག་ཨང་། །
བཅོམ་ལྡན་འདས་ཀྱིས་བགྲང་ཡས་བསྐལ་པ་རུ། །
རླབས་ཆེན་དགེ་ལེགས་བསྐྲུན་པ་ལས་འཁྲུངས་པ། །
ཟབ་མོ་ཤེར་ཕྱིན་གསུང་མཆོག་ཆོས་ཀྱི་དུང་། །
ཉན་བསམ་བྱེད་འདོད་སྐལ་བཟང་སྒྲུབས་ཤིག་ཨང་། །
ཀླུ་ཡི་ཞབས་སོགས་རིགས་འཕྲུལ་དུ་མའི་སྒོས། །
ཤིང་རྟའི་སྲོལ་ཕྱེས་ལེགས་པར་གཏན་ཕབ་པའི། །
བདག་མེད་རྣམ་གཉིས་མཐའ་བྲལ་སྟོང་པ་ཉིད། །
274



སློབ་གཉེར་བསླབ་བྱ་བློ་གསལ་འཇུག་ངོགས། །
སྟོན་མཛད་དབུ་མའི་གཞུང་ལ་སློབས་ཤིག་ཨང་། ། །
ཐར་པའི་ཐེམ་སྐས་སྲིད་ལས་སྒྲོལ་བའི་གྲུ། །
ཉོན་མོངས་གདུང་སེལ་ཚུལ་འཆལ་གདུག་པའི་སྨན། །
ཀུན་མཁྱེན་བསླབ་གཞི་སྟོན་བསྟན་ཉིད་ཀྱི་ཕྱིར། །
རྒྱུན་དུ་གུས་པས་ཚུལ་བཞིན་སྟེན་ཅིག་ཨང་། ། །
རྒྱལ་བའི་གསུང་རབ་ཀུན་གྱི་ཚིག་དོན་ལ། །
ཐོགས་པ་མེད་པར་འཇུག་པའི་ཤེས་རབ་ཀྱིས། །
ཟབ་རྒྱས་གནད་དོན་ལེགས་པར་རྟོགས་པ་ཞིག །
ནམ་ཞིག་འོང་སྙམ་བསམ་པ་སྐྱེད་ཅིག་ཨང་། །
དཔེ་ཆ་བློར་འཛིན་ཉན་བསམ་སྒོམ་གསུམ་སོགས། །
གང་བྱེད་ཚེ་ན་བློ་མཐུ་ཆུང་བའི་དུས། །
ཞིང་གི་མཐུ་ལ་བསྟེན་པ་མན་ངག་སྟེ། །
ཚོགས་བསགས་སྒྲིབ་སྦྱོང་ལེགས་པར་གྱིས་ཤིག་ཨང་། །
སྡིག་པའི་གྲོགས་ཀྱིས་ཕན་པའི་ཟོལ་གྱིས་བསླུ། །
ཤ་ཚའི་ཚིག་སྨྲ་འཇིག་རྟེན་ལས་ལ་སྦྱོར། །
ཡུན་གྱིས་ཆོས་དང་བླ་མར་རྒྱང་རིང་བྱེད། །
275



ལེགས་བཤད་བསྟན་བཅོས་ཕྱོགས་བསྒྲིགས།
ཤེས་པར་གྱིས་ལ་དུག་བཞིན་སྤོངས་ཤིག་ཨང་། །
ཕྱོགས་ནས་བསགས་ན་སྤྲང་པོ་ཟས་ཀྱིས་འགྲང་། །
ཟེར་བའི་དཔེ་བཞིན་བློ་ཁ་གང་མཐོ་ལས། །
བློ་བསྐྱེད་གང་ལོན་བྲི་བསོག་ཕུལ་བསོག་བྱ། །
བརྗེད་ངས་རྐུན་པོར་མ་ཤོར་སྒྲིམས་ཤིག་ཨང་། །
འཇིགས་རུང་འཁོར་པའི་གནས་ལས་མ་ཐར་ཕྱིན། །
སྡུག་བསྔལ་གསུམ་གྱིས་མནར་བའི་ཚུལ་བསམས་ཏེ། །
རྣམ་དག་ངེས་འབྱུང་བསམ་པ་ཤུགས་དྲག་པོས། །
ཐར་པ་དོན་དུ་གཉེར་ལ་འབོད་ཅིག་ཨང་། །
འགྲོ་རྣམས་བཟོད་དཀའི་སྡུག་བསྔལ་དྲག་པོས་གདུངས། །
དེ་དག་སྡུག་བསྔལ་རྒྱུ་བཅས་ལས་སྒྲོལ་ཏེ། །
བདེ་བ་བླ་མེད་བྱང་ཆུབ་འགོད་འདོད་ཀྱི། །
སེམས་མཆོག་བཅོས་མིན་ཡང་དག་བསྐྱེད་ཅིག་ཨང་། །
དེ་ནས་ཕྱིན་དྲུག་ཉམས་ལེན་བསྡུ་བཞི་ཡི། །
འགྲོ་དོན་ཁྱད་པར་གསང་ཆེན་ཆོས་སྒོར་ཞུགས། །
འཇམ་མགོན་བླ་མའི་ཡོངས་རྫོགས་བསྟན་པ་ལ། །
276



，，
，
་
，
་
，
སློབ་གཉེར་བསླབ་བྱ་བློ་གསལ་འཇུག་ངོགས། །
བག་ཆགས་ཅི་ཐེབས་གུས་པས་སློབས་ཤིག་ཨང་། །
སློབ་གཉེར་བསླབ་བྱ་ཨང་ཡིག་སོ་བདུན་ཅན། །
བློ་གསལ་འཇུག་ངོགས་དམ་པའི་ཕྱག་བཞེས་ཏེ། །
དལ་རྟེན་སྙིང་པོ་ལེན་པའི་ཐབས་སུ་གཅེས། །
ངག་དབང་མིང་ཅན་བཀོད་དོ་དགེ་ལེགས་འཕེལ། །
ཨོཾ་སྭ་སྟི། །
དཔལ་ཁྱབ་བདག་རྡོ་རྗེ་འཆང་དབང་དང་། །
དབྱེར་མེད་ཀྱི་བླ་མ་དྲིན་ཅན་རྗེ། །
མཆོག་གསུམ་པོ་ཀུན་འདུས་གཙུག་གི་རྒྱན།།
འབྲལ་མེད་དུ་རྗེས་སུ་བཟུང་དུ་གསོལ། །
དལ་འབྱོར་ནི་རྙེད་དཀའ་དོན་ཆེ་ཞིང་། །
ཡུན་རིང་དུ་མི་གནས་བློས་དྲན་པས། །
ཚེ་དོན་ལྡན་དུ་བྱ་འདོད་རྒྱུན་དུ་བསྟེན། །
རྣམ་དཀར་ལ་གཞོལ་བར་བྱིན་གྱིས་རློབས། །
དཀར་ནག་གི་ལས་འབྲས་བསམ་མི་ཁྱབ། །
བླང་དོར་ལ་ཚུལ་བཞིན་བརྩོན་པའི་སྒོས། །
277



ལེགས་བཤད་བསྟན་བཅོས་ཕྱོགས་བསྒྲིགས།
སྐྱབས་དཀོན་མཆོག་གསུམ་ལ་བློ་གཏོད་དེ། །
ངན་སོང་གི་སྐྱེ་སྒོ་གཅོད་བྱིན་རློབས། །
ཐར་མེད་ཀྱི་སྲིད་མཚོ་ཆེན་པོ་ལས། །
ཐར་འདོད་ཀྱི་བསམ་པ་ཤུགས་དྲག་པོས། །
ཐར་ལམ་ལ་རིང་དུ་འདྲིས་བྱས་ཏེ། །
ཐར་པ་ཡི་བཙན་ས་བསྙེགས་བྱིན་རློབས། །
རྒྱུད་བྱང་ཆུབ་སེམས་ཀྱི་ས་ཟིན་ནས། །
ལམ་ཕར་ཕྱིན་དྲུག་དང་བསྡུ་བ་བཞི། །
དཔལ་བྱང་ཆུབ་ཆེན་པོའི་ཉམས་ལེན་ལ། །
དུས་རྒྱུན་དུ་གཞོལ་བར་བྱིན་གྱིས་རློབས། །
ལམ་ཟབ་མོ་ངེས་པའི་ཤེས་རབ་ཀྱིས། །
དོན་གཤིས་ལུགས་ཕུ་ཐག་ཆོད་པ་ཞིག །
ལམ་གོལ་བར་མ་སོང་འཁྲུལ་མེད་ངེས། །
དཔལ་ཀླུ་སྒྲུབ་དགོངས་དོན་རྟོགས་བྱིན་རློབས། །
དཔལ་གསང་བ་འདུས་པའི་རྒྱུད་རྒྱལ་སོགས། །
མགོན་སངས་རྒྱས་ལས་ཀྱང་རྙེད་དཀའ་བའི། །
278



སློབ་གཉེར་བསླབ་བྱ་བློ་གསལ་འཇུག་ངོགས། །
རིམ་གཉིས་ཀྱི་རྣལ་འབྱོར་ཟབ་མོའི་ལམ། །
ཆིག་དྲིལ་དུ་བསྒྲུབ་པར་བྱིན་གྱིས་རློབས། །
དུས་ནམ་མཁའ་ཟད་པར་མ་གྱུར་པས། །
དོན་འགྲོ་བ་ཀུན་གྱི་རེ་སྐོང་ཕྱིར། །
དཔལ་མཐར་ཐུག་ཟུང་འཇུག་ཡིད་བཞིན་ནོར། །
བདེ་བླག་ཏུ་ཐོབ་པར་བྱིན་གྱིས་རློབས། །
བདག་ཆུང་ངུའི་དུས་ནས་ད་ལྟའི་བར། །
ཆོས་གང་ཤེས་བླ་མའི་དྲིན་ལས་བྱུང་། །
དོན་དེ་ཕྱིར་དགེ་རྩ་གང་བསགས་འདི། །
དཔལ་བླ་མའི་རྗེས་འཛིན་རྒྱུ་རུ་བསྔོ། །
ཞེས་དགོན་གསར་བཏབ་ཀྱི་དར་རྒྱས་ཆོས་འཕེལ་གླིང་ལ་ཕྱིན་ཆད་་་་
ཉམས་ལེན་གྱི་རིམ་པ་མི་ནོར་བའི་སླད་དུ་རྗེ་བླ་མའི་མདོ་སྔགས་ལམ་རིམ་གྱི་་
གནད་དོན་སྙིང་པོར་བསྡུས་ཏེ་ཕྱོགས་ཙམ་མ་ནོར་བར་གདམས་པ་ཐར་འདོད་
འཇུག་ངོགས་ཞེས་བྱ་བ་འདི་ནི། ནོམ་ཆི་མཁན་པོ་ངག་དབང་ཕུན་ཚོགས་ཀྱིས་
རབ་རྒྱལ་ལྕགས་འབྲུག་ལོར་སྦྱར་པ་དགེ་ལེགས་འཕེལ། །
279



དེབ་འདི་ནི་ཆ་རིས་སྐལ་བཟང་ཐོགས་མེད་དང་ངག་དབང་སྦྱིན་པས་ལེགས་
སྒྲིག་བྱས་ཤིང་། ཀན་སུའུ་མི་རིགས་དཔེ་སྐྲུན་ཁང་གིས་པར་དུ་
བསྐྲུན་པའི《བསླབ་བྱ་ཉེར་མཁོ་ཕྱོགས་བསྒྲིགས》ལ་གཞི་
བཅོས་ཏེ་བསྒྲིགས་པ་ཡིན།



ཇུས་འགོད་པ། རིན་ཆེན་དོན་གྲུབ། པདྨ་རྡོ་རྗེ། མཁའ་འགྲོ་ཚེ་རིང་།
རྩོམ་སྒྲིག་འགན་འཁུར་པ། བཀྲ་རྒྱལ།
དེབ་གཞིའི་བཟོ་འགོད་པ། ཞིན་ལིང་།
དཔར་སྐྲུན་འགན་ལེན་པ། ཡིའུ་ཆིའུ་ཧཱ།
ལེགས་བཤད་བསྟན་བཅོས་ཕྱོགས་བསྒྲིགས།(དེབ་དྲུག་པ）
བསླབ་བྱའི་སྐོར།
རྗེ་ཙོང་ཁ་པ་སོགས་ཀྱིས་བརྩམས།
ཀྲུང་གོ་བོད་རིག་པ་ཞིབ་འཇུག་ལྟེ་གནས་ཆོས་ལུགས་ཞིབ་
འཇུག་ཁང་གིས་དག་སྒྲིག་བྱས།
དཔེ་སྐྲུན།
.. མཚོ་སྔོན་མི་རིགས་དཔེ་སྐྲུན་ཁང་།(ཟི་ལིང་གྲོང་ཁྱེར་ཐུན་རིན་ལམ་སྒོ་ཨང 10)
འགྲེམས་སྤེལ།
སྦྲག་ཨང 810001 ཁ་པར 61 43426
བརྒྱུད་འཚོང༌། མཚོ་སྔོན་ཞིང་ཆེན་ཞིན་ཧྭ་དཔེ་ཁང་།
པར་འདེབས། མཚོ་སྔོན་མི་རིགས་པར་ཁང་། །
དེབ་ཚད། 850mmx1168mm 1/32
དཔར་ཤོག 9. 25
ཡིག་གྲུངས། ཁྲི 15
པར་ཐེངས། 2006ལོའི་ཟླ4བར་པར་གཞི་དང་པོ་བསྒྲིགས།
དཔར་ཐེངས། 2006ལོའི་ཟླ4བར་དཔར་ཐེངས་དང་པོ་དཔར།
དཔར་གྲངས། 1-4 000
དཔེ་རྟགས། ISBN7-5420-1214-2/13 • 52
རིན་གོང་། སྒོར11. 00
པར་དབང་འདི་གར་ཡོད་པས་པར་བཤུས་བརྒྱབ་ན་ཁྲིམས་ཆད་ཕོག
（ཤོག་ངོས་ཆད་ནོར་སློག་སྐྱོན་གང་རུང་ཡོད་ཚེ་པར་ཁང་ལ་དྲི་གཏུག་བྱ)



策划:仁青当周完玛多杰侃召才让
责任编辑:扎 加
装帧设计;
星亮
责任印制:
尤秋花
藏族格言大观(6)
箴言篇
宗喀巴等著
中国藏学中心宗教研究所整理
「版,
青海民族出版社(西宁市同仁路10号)
邮政编码 810001 电话 6143426
经销:青海省新华书店
印刷:青海民族印刷厂
开本: 850mm×1168mm 1/32
印张:9.25
字数:150千
版次: 2006年4月第1版
印次: 2006年4月第1次印刷
印数:1-4 000
书
定
号
价
:ISBN 7-5420-1214-2/B·52(民文)
:11.00元
版权所有,翻印必究
(书中如有缺页、错页及倒装请与印刷厂联系)
