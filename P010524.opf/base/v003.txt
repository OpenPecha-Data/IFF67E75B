༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG13981
ImageGroup:
11KG13985
7542012150 (v. 1) 754201210x (v. 2)
7542012134 (v. 3) 7542012126 (v.4)
7542012169 (v. 5) 7542012142 (v. 6)
LCCN:
2006348488
ISBN:
Title:
ལེགས་བཤད་བསྟན་བཅོས་ཕྱོགས་བསྒྲིགས།
||legs bshad bstan bcos phyogs bsgrigs/
Author:
n/a
n/a
Descriptor:
Original Publication:
n/a;n/a
Place:
Publisher:
Izi ling /
mtsho sngon mi rigs dpe skrun khang/
2006
Date:
Volume:
llo llw
Total Volumes:
TBRC Pages:
Introductory Pages:
Text Pages:
Scanning Information:
3 I
n/a
n/a
Scanned at Tibetan Buddhist Resource Center, 150 West 17th St, New York City, NY
10011, US. Comments: 4/2013



* ཟླ gཚོ###* st: it 7-+g # #**L
ཀྲུང་གོའི་བོད་རིག་པའི་ཞིབ་འཇུག་ལྟེ་གནས་
དབུ་བརྙེས་ནས་ལོ་ཉི་ཤུ་འཁོར་བར་
ལེགས་སྐྱེས་སུ་ཕུལ།



全国少数民族优秀图书出版资金资助项目
ལེགས་བཤད་བསྟན་བཅོས་ཕྱོགས་བསྒྲིགས། (དེབ་གསུམ་པ)
དགེ་ལྡན་ལེགས་བཤད།
རྩ་བ་བསོད་ནམས་གྲགས་པ་དང་འགྲེལ་བ་ཨ་ཀཱ་
ཡོངས་འཛིན་བློ་བཟང་དོན་གྲུབ་ཀྱིས་བརྩམས།
ཀྲུང་གོའི་བོད་རིག་པའི་ཞིབ་འཇུག་ལྟེ་གནས་ཀྱི་ཆོས་ལུགས་
ཞིབ་འཇུག་ཚན་པས་བསྒྲིགས།
+g#*# * •L#*##* Efཚུg
མཚོ་སྔོན་མི་རིགས་དཔེ་སྐྲུན་ཁང་།



རྩོམ་སྒྲིག་ཨུ་ཡོན་ལྷན་ཁང་།
ཀྲུའུ་རིན། དགྲ་འདུལ།
ཀྲུའུ་རིན་གཞོན་པ། གདུགས་དཀར་ཚེ་རིང་།
གཙོ་སྒྲིག་པ། བསོད་ནམས་ཚེ་རིང་།
གཙོ་སྒྲིག་གཞོན་པ། རྟ་མགྲིན་སྐྱབས། རིན་ཆེན་དོན་གྲུབ།
སྒྲོལ་མ་རྒྱ་མཚོ་
རྩོམ་སྒྲིག་ཨུ་ཡོན། རྡོ་རྗེ་ཚེ་རིང་། ཚེ་རིང་ཐར། གསང་བདག་
པདྨ་རྡོ་རྗེ། བློ་གྲོས། བདེ་སྐྱིད་སྒྲོལ་མ།
བཀྲ་རྒྱལ། ཟླ་བ་ཚེ་རིང་། དབང་ཕྱུག་མཚོ་མོ།
ལིས་ཞའོ་ཀྲུའུ། ལྷ་བྱམས་རྒྱལ།



编委会
主任:郑堆
副主任:豆格才让
主编:索南才让
副主编:日正加、仁青当周、卓玛尖措
编委;多吉才郎、才让太、桑德、
完玛多杰、洛周、德吉卓玛、
扎加、达哇才让、旺秀措姆、
李学竹、拉先加



སྔོན་འགྲོའི་གཏམ་
ལེགས་བཤད་བསྟན་བཅོས་ཕྱོགས་བསྒྲིགས་
ལ་འཇུག་པའི་སྔོན་འགྲོའི་གཏམ།
གངས་རིའི་ཕྲེང་བས་ཡོངས་སུ་བསྐོར་ཞིང་རི་ཀླུང་བར་ཁམས་
ཐམས་ཅད་རྣམ་པར་དག་པའི་བོད་གངས་ཅན་གྱི་ལྗོངས་འདིར།
བོད་མི་རིགས་རྣམས་ལོ་ངོ་སྟོང་ཕྲག་དུ་མའི་སྔ་རོལ་ནས་གཞིས་་་་
ཆོགས་ཤིང་འཚོ་གཞེས་གནང་སྟེ་འོད་སྟོང་རྣམ་པར་བཀྲ་བའི་ལོ་་
རྒྱུས་བསྐྲུན་ཡོད་ལ། ཁྱད་པར་དུ་བོད་རིག་པ་ཞེས་མཚན་སྙན་
འཛམ་གླིང་ཡངས་པའི་ཁྱོན་ལ་མངོན་པར་ལྡིར་བའི་རིག་གནས་ཀྱི་
བང་མཛོད་ཟད་མཐའ་མེད་པ་ཞིག་ང་ཚོ་ཕྱི་རབས་པའི་བགོ་སྐལ་
དུ་སྩལ་ཅིང་། གནམ་གྱིས་ས་བཀབ་པ་ལྟ་བུའི་མཁས་དབང་མང་
པོ་རིམ་པར་བྱོན་ནས་དུས་རབས་སོ་སོར་རྣམ་པ་མི་འདྲ་བའི་རྩོམ་
རིག་གི་བརྩམས་ཆོས་སྣ་ཚོགས་ཤིག་རྩོམ་གནང་མཛད་པ་དང་།
བོད་རང་གི་ཁྱད་ཆོས་དང་ཡོངས་སུ་མཐུན་པའི་ལེགས་བཤད་ཅེས་
པའི་རྩོམ་རིག་གི་རྣམ་པ་གསར་བ་ཞིག་གསར་སྐྲུན་བགྱིས་པ་དེས།



ལེགས་བཤད་བསྟན་བཅོས་ཕྱོགས་བསྒྲིགས།
རྩོམ་རིག་སྤྱིའི་རིགས་སམ་ལུས་ཀྱི་རྣམ་པ་ཇེ་མང་ཇེ་ཚང་དུ་བཏང་
བ་ཡིན་པས། རྩོམ་རིག་གི་གཞུང་ལུགས་ཐད་བླ་ན་མེད་པའི་
མཛད་རྗེས་ཤིག་དང་རྨད་དུ་བྱུང་བའི་དགེ་མཚན་ཞིག་བསྐྲུན་པར་
སྣང་ངོ༌་། །
སྐབས་བབ་ཀྱི་བརྗོད་བྱ་ལེགས་བཤད་ཅེས་པའི་ཐ་སྙད་དེ་དོན་
གང་ལ་འཇུག་ཅེ་ན། ཡོངས་གྲགས་སུ་སྒྲ་ཡངས་འཇུག་དང་དོག་
འཇུག་གཉིས་སུ་དབྱེ་སྟེ་བརྗོད་པར་བྱ་དགོས་ཏེ། ཚིག་སྦྱོར་སྙན་
ཞིང་དོན་གྱིས་ཕྱུག་པའི་གསུང་རྣམ་དག་དང་བསྟན་བཅོས་མཐའ་
དག་ལ་ལེགས་བཤད་ཅེས་པ་སྒྲ་ཡངས་འཇུག་གི་དོན་ཡིན་ལ། རྩོམ་
སྟངས་ངེས་ཅན་ཞིག་གིས་འཆིང་བའི་རྩོམ་རིག་གི་རྣམ་པ་ཞིག་ལ་
ལེགས་བཤད་ཅེས་པ་སྒྲ་དོག་འཇུག་གི་དོན་ཡིན་ནོ། །དེ་ལྟར་འཇུག་
པའི་དོན་གཉིས་ནི་ཕན་ཚུན་འགལ་བར་མི་འགྱུར་ཏེ། དེ་གཉིས་
བདག་ཉིད་གཅིག་པའི་འབྲེལ་བ་ཡོད་པའི་ཕྱིར། སྒྲ་དོག་འཇུག་གི་
དོན་ལྡན་པའི་བརྩམས་ཆོས་ཡིན་ན་ཡངས་འཇུག་གི་དོན་གྱི་རང་
བཞིན་ལྡན་པས་ཁྱབ་པའི་ཕྱིར་རོ། །ཡིན་ནའང་སྒྲ་ཡངས་འཇུག་གི་
དོན་ལྡན་པའི་བརྩམས་ཆོས་ཡིན་ན་དོག་འཇུག་གི་དོན་གྱི་བདག་་



སྔོན་འགྲོའི་གཏམ། །
ཉིད་ལྡན་པའི་བརྩམས་ཆོས་ཡིན་པའི་ངེས་པ་མ་མཆིས་སོ། །འདིར་
བརྗོད་པའི་ལེགས་བཤད་ནི་སྒྲ་དོག་འཇུག་གི་དོན་ཡིན་ཏེ། རྩོམ་
རིག་གི་རྣམ་པ་ཞིག་ལ་བརྗོད་པ་ཡིན་ནོ། །
འདི་ལྟ་བུའི་ལེགས་བཤད་ཅེས་པའི་རྩོམ་རིག་གི་རྣམ་པ་དེར་
ཁྱད་ཆོས་ཅི་ཞིག་ལྡན་ཞེ་ན༔ དེ་ལ་འདི་ལྟར་བརྟག་དགོས་ཏེ།
བརྗོད་བྱ་སྣ་མང་ཕུན་ཚོགས་ལ་དཔེ་དོན་ལེགས་པར་སྦྱར་ཏེ་ཚིགས་
བཅད་ཀྱི་རྣམ་པས་སྟོན་པའི་རྩོམ་རིག་གི་བརྩམས་ཆོས་ལ་ལེགས་
བཤད་ཅེས་པའི་ཐ་སྙད་བཏགས་པ་ཡིན། དེའི་བརྗོད་བྱ་སྣ་མང་
ཕུན་ཚོགས་ཡིན་པར་སྨྲ་བར་རྒྱུ་མཚན་ཡོད་དེ། རྩོམ་པ་པོས་བོད་
ཀྱི་སྤྱི་ཚོགས་ཀྱི་གནས་བབ་དང་བསྟུན་ནས་ཆབ་སྲིད་དང་། དཔལ་
འབྱོར། ཆོས་ལུགས། སློབ་གསོ། དམག་དོན་ལ་སོགས་པ་ཆོས་
དང་འཇིག་རྟེན་གྱི་བྱ་དངོས་མང་པོ་ལ་ལེགས་པར་དཔྱད་ནས།
ཆོས་ལུགས་ཀྱི་བསམ་བློ། སྲིད་འཛིན་གྱི་ཐབས་ལམ། མཁས་བླུན་
གྱི་སྤྱོད་པ། བླང་དོར་གྱི་ཚད་གཞི་བཅས་ལྐོག་གྱུར་གྱི་དོན་མང་
པོ་ལ་རང་ཉིད་ཀྱི་ལྟ་སྟངས་དང་བཞེད་ཚུལ་གསལ་བར་སྟོན་པའི་
བརྩམས་ཆོས་ཡིན་པའི་ཕྱིར་རོ། །ལེགས་བཤད་བསྟན་བཅོས་དེ་སྒྱུ་



ལེགས་བཤད་བསྟན་བཅོས་ཕྱོགས་བསྒྲིགས།
རྩལ་གྱི་རང་བཞིན་ཡོངས་སུ་གཏམས་པའི་རྩོམ་རིག་གི་བརྩམས་་་
ཆོས་ཡིན་པའི་དབང་གིས། དེའི་རྗོད་བྱེད་ཀྱི་ཚིག་དང་སྟོན་བྱེད་ཀྱི་
ཐབས་ལ་བརྩམས་ཆོས་གཞན་དང་མི་མཐུན་པའི་ཁྱད་ཆོས་མང་པོ་
ཡོད། མདོར་སྡུད་ན། ལེགས་བཤད་ཀྱི་བརྩམས་ཆོས་མཐའ་དག་
ཚིགས་བཅད་ཀྱི་རྣམ་པ་ཡིན་པ་དང་གཅིག ཤོ་ལོ་ཀ་གཅིག་ལས་
ཚིག་རྐང་གཉིས་དཔེ་དང་ཚིག་རྐང་གཉིས་དོན་སྔ་ཕྱི་ངེས་མེད་དུ་
ལེགས་པར་སྦྱར་ཏེ་བསྟན་བྱ་རྫོགས་པར་སྟོན་པ་དང་གཉིས།
གསལ་བྱེད་ཀྱི་དཔེ་སྐྱེ་བོ་མཁས་བླུན་ཐམས་ཅད་ཀྱིས་ཉམས་སུ་མྱོང་
བའམ་ཐོས་པ་ལས་བྱུང་བའི་ཡུན་རིང་དུ་འདྲིས་པའི་བྱ་དངོས་ཡིན་
པ་དང་གསུམ། ཚིག་སྦྱོར་བདེ་ཞིང་གོ་སླ་བ། དམངས་ཁྲོད་ཀྱི་
གཏམ་དཔེའི་རང་བཞིན་ལྡན་པ། སྐྱེ་བོ་ཀུན་གྱིས་དཀའ་ཚེགས་
མེད་པར་བདེ་བླག་ཏུ་འཇུག་ནུས་པ་དང་བཞི། ཚིག་སྙན་ཞིང་རོ་
ཉམས་ལྡན་པ། སྐྱེ་བོ་མཆོག་དམན་ཀུན་གྱི་མིག་གི་བདུད་རྩིར་གྱུར་
པ་དང་ལྔའི་ཁྱད་པར་གྱི་ཡོན་ཏན་ལྡན་པ་ཡིན་ནོ། །དེ་ལྟ་བུའི་ཡོན་
ཏན་ལྔ་ལྡན་གྱི་རྩོམ་རིག་གི་རྣམ་པ་དེ། བོད་མི་རིགས་ཀྱི་རྩོམ་རིག་
ལོ་རྒྱུས་ཐོག་གལ་ཆེ་ཞིང་འཕང་མཐོ་བའི་གོ་ས་ཡོད་པར་མཁས་པ་



སྔོན་འགྲོའི་གཏམ། །
རྣམས་ཀྱིས་ཡང་ཡང་དུ་བསྔགས་པའོ། །
ལེགས་བཤད་རྩོམ་རིག་དེ་བོད་ལ་ཇི་ལྟར་བྱུང་བ་དང་ཇི་ལྟར་
འཕེལ་བའི་ལོ་རྒྱུས་ཐད་ཅུང་ཙམ་དཔྱད་ན། བསྟན་པ་སྔ་དར་གྱི་
དུས་སུ། མ་ཎི་བཀའ་འབུམ་དང་ཏུན་ཧོང་ཡིག་ཆ་ནས་ཞལ་
གདམས་ཞེས་པ་དཔེ་དོན་སྦྱར་ནས་བསླབ་བྱའི་རང་བཞིན་ཡོད་་་་
པའི་བརྩམས་ཆོས་བྱུང་། དེ་དག་ནི་ལེགས་བཤད་རྩོམ་རིག་གི་ས་
བོན་ལྟ་བུར་གྱུར་ཏེ། རྩོམ་རིག་གི་རྣམ་པ་དེ་བོད་ཡུལ་དུ་ཐོག་མར་
གཞི་ཆགས་སོ། །དེ་རྗེས་སྤྱི་ལོ་དུས་རབས་བཅུ་གསུམ་པར་ས་སྐྱ་
པཎྜི་ཏ་ཀུན་དགའ་རྒྱལ་མཚན་གྱིས་ཞལ་གདམས་དེ་དག་གི་སྲོལ་་
རྒྱུན་གཞིར་བྱས་ཤིང་། འཕགས་ཡུལ་གྱི་རྩོམ་རིག་སྐྱེ་བོ་གསོ་ཐིགས་
སོགས་བརྩམས་ཆོས་འགའ་དཔེར་བྱས་ནས་ལེགས་པར་བཤད་པ་
རིན་པོ་ཆེའི་གཏེར་ཞེས་བྱ་བའི་ཤོ་ལོ་ཀ་བཞི་བརྒྱ་ལྷག་ཡོད་པའི་་་
བརྩམས་ཆོས་མཛད་དེ། ལེགས་བཤད་རྩོམ་རིག་གི་རྣམ་གཞག་
གཏན་ལ་ཕབ། དུས་རབས་བཅུ་དྲུག་པར་པཎ་ཆེན་བསོད་ནམས་
གྲགས་པས་ས་སྐྱ་ལེགས་བཤད་ཀྱི་རྣམ་གཞག་དང་ཆ་ཡོངས་སུ་་་་
མཚུངས་པའི་མཁས་བླུན་བརྟག་པའི་བསྟན་བཅོས་དགེ་ལྡན་ལེགས་
5



ལེགས་བཤད་བསྟན་བཅོས་ཕྱོགས་བསྒྲིགས་
བཤད་པདྨ་དཀར་པོའི་ཆུན་པོ་ཞེས་བྱ་བ་ཤོ་ལོ་ཀ་བརྒྱ་ལྷག་ལྡན་་་་
པའི་བསྟན་བཅོས་མཛད་དེ། ལེགས་བཤད་རྩོམ་རིག་གི་རྣམ་པ་དེ་
ཇེ་རྒྱས་ཇེ་ལེགས་སུ་བཏང་། དེ་རྗེས་དུས་རབས་བཅོ་བརྒྱད་པར་
གུང་ཐང་བསྟན་པའི་སྒྲོན་མེས་གོང་སྨྲས་ལེགས་བཤད་བསྟན་་་་་་
བཅོས་དགུ་མ་དཔེར་བྱས་ནས་ཆུའི་བསྟན་བཅོས་དང་ཤིང་གི་་་་་
བསྟན་བཅོས་ཞེས་བསྡོམས་པས་ཤོ་ལོ་ཀ་ཉིས་བརྒྱ་ལྷག་ཡོད་པའི་་
བསྟན་བཅོས་གཉིས་མཛད་པ་དང༌། དུས་རབས་བཅུ་དགུ་པའི་
མཁས་དབང་དཀྱིལ་ཟུར་བློ་བཟང་སྦྱིན་པས་གུང་ཐང་པའི་ཆུ་ཤིང་
བསྟན་བཅོས་ཀྱི་རྩོམ་སྟངས་དང་ཡོངས་སུ་མཐུན་པའི་ལུགས་ཟུང་
བ་དན་གཡོ་བའི་ལེགས་བཤད་རླུང་གི་བསྟན་བཅོས་ཞེས་བྱ་བ་ཤོ་
ལོ་ཀ་དྲུག་ཅུ་ལྷག་ཡོད་པའི་བསྟན་བཅོས་དང་། འཇིག་རྟེན་མི་ཆོས་
དང་འབྲེལ་བའི་བསླབ་བྱ་གསལ་བར་སྟོན་པའི་ལེགས་བཤད་ཟླ་་་
བའི་བསྟན་བཅོས་ཞེས་པ་ཤོ་ལོ་ཀ་སུམ་ཅུ་ལྷག་ཡོད་པའི་བསྟན་་་
བཅོས་སོགས་དུ་མ་མཛད། བརྩམས་ཆོས་དེ་དག་ནི་ཐོག་མཐའ་
བར་གསུམ་དུ་དཔེ་ཆོས་ཅན་གཅིག་གི་སྟེང་དུ་དེའི་སྐྱོན་ཡོན་་་་་་
བརྟགས་ཤིང་དོན་དང་སྦྱར་ནས་བསླབ་བྱའི་ཚུལ་གྱིས་སྟོན་པ་ཡིན་



སྔོན་འགྲོའི་གཏམ།
པས་ལེགས་བཤད་ཀྱི་རྩོམ་སྟངས་གསར་བ་ཞིག་སྤེལ་བ་ཡིན།
གཞན་ཡང་མཁས་དབང་འཇུ་མི་ཕམ་འཇམ་དབྱངས་རྣམ་རྒྱལ་རྒྱུ་
མཚོས་གོང་སྨྲས་ལེགས་བཤད་རྩོམ་སྟངས་ཀྱི་ལེགས་ཆ་ཡོངས་སུ་་་
བསྡུས་ནས་རྒྱལ་པོ་ལུགས་ཀྱི་བསྟན་བཅོས་ཞེས་བྱ་བ་ལེའུ་ཉེར་་་་
གཅིག་དང་ལྡན་པའི་བསྟན་བཅོས་མཛད་དེ། ལེགས་བཤད་ཀྱི་རྩོམ་
སྟངས་གོང་ནས་གོང་དུ་སྤེལ་བ་ཡིན་ནོ། །
སྨྲས་པ། སྐྱེས་བུ་དམ་པ་རྣམས་ཀྱི་པིར་རྩེ་ལས། །
ཐོན་པའི་ལེཊ་པར་བཤད་པའི་བསྟན་བཅོས་རྣམས། །
རང་རེ་གངས་ཅན་རྩོམ་རིག་བང་མཛོད་དུ། །
འོད་འབར་ནོར་བུ་གཅིག་ཏུ་ཅི་ཡང་སྣང་། །
དེ་ཡང་འཛམ་གླིང་རིག་གནས་དགའ་ཚལ་དུ། །
ལེགས་བཤད་ཅེས་པའི་མེ་ཏོག་མཚར་སྡུག་ཅིག །
རྣམ་པར་བཞད་པས་ཕྱི་ནང་མཁས་པ་ཡི། །
ཡིད་ཀྱི་བུང་བ་དབང་མེད་ཕྱོགས་འདིར་འཁོར། ། །
འདི་ལྟར་ལེགས་བཤད་ཀྱི་ཆེ་བ་བརྗོད་པ་དང་རྩོམ་རིག་གི་་་་
རིན་ཐང་དཔོག་པ་ནི། རྟོག་བཟོ་དང་སྒྲོ་འདོགས་ཀྱི་གཏམ་ཙམ་མ་



ལེགས་བཤད་བསྟན་བཅོས་ཕྱོགས་བསྒྲིགས།
ཡིན་ཏེ། བསྟན་བཅོས་དེ་དག་གི་དངོས་གཞི་དང་དེ་ལས་བྱུང་བའི་
ཕན་ཡོན་གྱིས་བསྒྲུབས་པས་སོ། །འོ་ན་ལེགས་བཤད་བསྟན་བཅོས་
ལས་བྱུང་བའི་ཕན་ཡོན་ཅི་ཡོད་ཅེ་ན། གཞན་ཕན་དགེ་ཕྱོགས་ལ་
མོས་པ་དང་སྡིག་པ་མི་དགེ་བ་སྤོང་དགོས་པའི་སློབ་གསོ་གཏོང་བ་
དང་གཅིག ཡོན་ཏན་ལ་བསྟོད་ཅིང་བླུན་རྨོངས་ལ་སྨད་པའི་
བསམ་བློ་སྤེལ་བ་དང་གཉིས། ལས་ལ་བརྩོན་པ་དང་ལེ་ལོ་སྤོང་
དགོས་པའི་གནས་ལུགས་བསྟན་པ་དང་གསུམ། ཆེ་བ་ལ་གུས་ཤིང་
ཆུང་བ་ལ་གཅེས་པའི་ལུགས་བཟང་སྤེལ་བ་དང་བཞི། མཐུན་
སྒྲིལ་ལ་དགའ་ཞིང་དབྱེན་འབྱེད་ལ་སྡང་བའི་སྤྱོད་བཟང་དར་སྤེལ་
གཏོང་བ་དང་ལྔའོ༔ །འདི་ལྟ་བུའི་ཕྱོགས་ལྔ་ལས་བསླབ་བྱའི་ཚུལ་
གྱིས་གདམས་ཏེ། མི་རྣམས་ཀྱི་བསམ་བློ་དག་སྦྱོང་དང་ཀུན་སྤྱོད་
ལེགས་སྐྱོང་བྱེད་པ་ལ་ཕན་ཡོན་དཔག་དཀའ་བ་བྱུང་ཞིང་། བོད་
མི་རིགས་ཀྱི་རིག་གནས་དཔལ་ཡོན་དང་བསམ་བློའི་དཔལ་ཡོན་་་
འཛུགས་སྐྲུན་བྱེད་པ་དང་སྤྱི་ཚོགས་མཐུན་སྒྲིག་བྱེད་པ་ལ་ཕན་ནུས་
གཞལ་དཀའ་བ་བཏོན་པ་ཡིན་ནོ། །
ད་རེས་མཚོ་སྔོན་མི་རིགས་དཔེ་སྐྲུན་ཁང་གིས་ལེགས་བཤད་་



སྔོན་འགྲོའི་གཏམ། །
བསྟན་བཅོས་དེ་དག་ཕྱོགས་གཅིག་ཏུ་བསྡུས་ནས་ལེགས་བཤད་་་་
བསྟན་བཅོས་ཕྱོགས་བསྒྲིགས་ཞེས་པའི་དཔེ་ཚོགས་པར་སྐྲུན་བྱས་
པ་དེ། སྤྱི་ཚོགས་ལ་ཕན་པའི་དགེ་མཚན་དང་། རིག་གནས་ལ་ཕན་
པའི་དོན་སྙིང་ལྡན་པ་ཞིག་ཡིན་ནོ། །
གནའ་མོའི་ལེགས་བཤད་བསྟན་བཅོས་ཀྱིས། །
སྤེལ་བའི་དགོངས་པའི་དགེ་མཚན་དེ། །
དེང་གི་བསམ་བློའི་དཔལ་ཡོན་གྱི། །
དོན་སྙིང་དང་མཐུན་ཨེ་མ་རྨད། །
ཅེས་སྤྱི་ལོ2006ལོའི་ཟླ3པའི་ཚེས24ཉིན་གྱི་ན་བ་བློ་བཟང་ཆོས་་་་་་་
གྲགས་ཀྱིས་བྲིས་པའོ། །བཀྲ་ཤིས། དགེའོ། །



དཀར་ཆག
དཀར་ཆག
མཁས་པ་དང་བླུན་པོ་བརྟག་པའི་བསྟན་བཅོས་
དགེ་ལྡན་ལེགས་བཤད་པདྨ་དཀར་པོའི་ཆུན་པོ་
ཞེས་བྱ་བ་བཞུགས་སོ །
དགེ་ལྡན་ལེགས་བཤད་ཀྱི་འགྲེལ་བ་ཉི་མའི་འོད་
ཟེར་ཞེས་བྱ་བ་བཞུགས་སོ། །....
，，，•( 1)
…….….……………...（39)



དགེ་ལྡན་ལེགས་བཤད་ཀྱི་རྩ་བ།
༄༅། །མཁས་པ་དང་བླུན་པོ་བརྟག་པའི་
བསྟན་བཅོས་དགེ་ལྡན་ལེགས་བཤད་
པདྨ་དཀར་པོའི་ཆུན་པོ་ཞེས་
བྱ་བ་བཞུགས་སོ། །
བསོད་ནམས་གྲགས་པ།
༄༅། །བཅོམ་ལྡན་འདས་ལུགས་གཉིས་ཀྱི་བདག་
པོ་ལ་ཕྱག་འཚལ་ལོ། །
ལུགས་གཉིས་ཇི་བཞིན་མཁྱེན་པ་ཡི། །
ཐུབ་དབང་ཞབས་ལ་གུས་བཏུད་ནས། །
མཁས་དང་བླུན་པོ་རྣམ་དབྱེ་བའི། །
ལེགས་བཤད་མདོ་ཙམ་བསྒྲག་པར་བྱ། །



ལེགས་བཤད་བསྟན་བཅོས་ཕྱོགས་བསྒྲིགས།
མཁས་པ་ཞེས་བྱ་འཇིག་རྟེན་དང་། །
ཆོས་ཀྱི་ཚུལ་ལ་མཁས་པ་སྟེ། །
རྣམ་པ་གཉིས་གསུངས་དེ་བཞིན་དུ། །
བླུན་པོ་ཡང་ནི་གཉིས་སུ་བཤད། །
མཁས་པ་དང་པོ་ཚེ་འདི་དང་། །
ཕྱི་མ་དང་པོར་དགེ་འགྱུར་ཞིང་། །
བླུན་པོ་གཉིས་ནི་རིམ་པ་བཞིན། །
འདི་དང་ཕྱི་མར་ཕུང་ཞེས་བཤད། །
དེས་ན་མཁས་དང་བླུན་པོའི་ཁྱད། །
རི་རབ་དང་ནི་རྡུལ་ཕྲན་དང་། །
རྒྱ་མཚོ་དང་ནི་ལྟེང་ཀ་དང་། །
ནམ་མཁའ་ལག་མཐིལ་ལྟ་བུ་ཡིན། །
མཁས་པ་མཁས་པའི་དྲུང་ན་མཛེས། །
ཡོན་ཏན་ཇི་བཞིན་མཐོང་བས་ཡིན། །



དགེ་ལྡན་ལེགས་བཤད་ཀྱི་རྩ་བ།
རིན་ཐང་མེད་པའི་ནོར་བུ་དེ། །
དེད་དཔོན་ལག་ཏུ་མཛེས་ལ་ལྟོས། །
བླུན་པོའི་གམ་ན་མཁས་མི་མཛེས། །
ཡོན་ཏན་མཐོང་བ་མེད་པས་ནོངས། །
ཙན་དན་གསེར་ལས་རིན་ཆེ་བ། །
བླུན་པོས་སོལ་བར་བྱས་ལ་ལྟོས། །
མཁས་པ་མཁས་པའི་ངག་བཞིན་ཉན། །
དེ་ལས་ཡོན་ཏན་འོས་པ་འཐོབ། །
གྲུ་དཔོན་ལེགས་ཕྱིན་ངག་ཉན་པས། །
ཚོང་མགྲོན་དབྱིག་དང་འཕྲད་ཅེས་གྲགས། །
བླུན་པོ་མཁས་པའི་ངག་མི་ཉན། །
དེ་ལས་ཉེས་སྐྱོན་འོས་པ་འཐོབ། །
ངང་བའི་ངག་བཞིན་མ་ཉན་པས། །
རུས་སྦལ་མཁའ་ལས་ལྷུང་ཞེས་གྲགས། །



ལེགས་བཤད་བསྟན་བཅོས་ཕྱོགས་བསྒྲིགས།
མཁས་པ་མཁས་པའི་སྙན་པ་བརྗོད། །
དེ་ཡིས་ལུས་ཅན་དང་བ་འདྲེན། །
རི་བོང་སེམས་དཔའི་གྲགས་པ་གང་། །
བརྒྱ་བྱིན་གྱིས་ནི་བརྗོད་ལ་ལྟོས། །
བླུན་པོས་མཁས་པའི་མི་སྙན་བརྗོད། །
དེ་ཡིས་ལུས་ཅན་དང་བ་ལྡོག །
མཛའ་བོས་དགེ་སློང་གྱད་ནོར་གྱི། །
མི་སྙན་བརྗོད་པའི་བྱུང་བ་ལྟོས། །
མཁས་པས་མཁས་པ་དབུལ་མཐོང་ན། །
ལྷག་པར་སེམས་ཀྱིས་ཡི་རང་བྱེད། །
དཀའ་ཐུབ་གཙང་མའི་དྲང་སྲོང་ལ། །
བརྒྱ་བྱིན་དགྱེས་པའི་བྱུང་བ་ལྟོས། །
བླུན་པོས་མཁས་པ་དབུལ་མཐོང་ན། །
ང་རྒྱལ་སེམས་ཀྱིས་ཁྱད་གསོད་བྱེད། །



དགེ་ལྡན་ལེགས་བཤད་ཀྱི་རྩ་བ།
སྤྲེལ་རྒན་རྣམས་ཀྱིས་མི་བཟུང་ནས། །
མཇུག་མ་མེད་ཅེས་བགད་ལ་ལྟོས། །
མཁས་པས་གོང་མ་ཐོད་བཞིན་ཁུར། །
དེ་ཡིས་བདག་ཉིད་གོང་དུ་འཛེགས། །
བཞིན་བཟང་གིས་ནི་ཡུལ་འཁོར་སྲུང་། །
མཆོག་ཏུ་བཀུར་བའི་ཡ་མཚན་ལྟོས། །
བླུན་པོས་གོང་མ་ཁྱད་དུ་གསོད། །
དེ་ཡིས་བདག་ཉིད་འོག་ཏུ་ལྷུང་། །
གཙུག་ཕུད་ཅན་གྱིས་རང་གི་ཕ། །
དགྲ་བཅོམ་བསད་པའི་ཉེས་དམིགས་ལྟོས། །
མཁས་པས་བདེན་པར་སྨྲ་བ་ཡིས། །
རང་ཚིག་གཞན་གྱིས་ཚད་མར་བྱེད། །
རྒྱལ་པོའི་སྲས་ཀྱིས་བདེན་སྨྲས་པས། །
སུ་དཱ་བུ་ཡིས་མཉན་ལ་ལྟོས། །



ལེགས་བཤད་བསྟན་བཅོས་ཕྱོགས་བསྒྲིགས།
བླུན་པོས་རྫུན་པར་སྨྲ་བ་ཡིས། །
རང་ཚིག་གཞན་གྱིས་རིས་སུ་འབོར། །
མུ་སྟེགས་བྱེད་ཀྱིས་རྫུན་སྨྲས་པས། །
ཁྱིམ་བདག་ལུག་གིས་སྤངས་ལ་ལྟོས། །
མཁས་པས་འཕྲལ་དང་ཕྱིས་གཉིས་ལས། །
ཕྱིས་སུ་བདེ་བ་མཆོག་ཏུ་བྱེད། །
ཐམས་ཅད་སྒྲོལ་གྱི་དཀའ་ཐུབ་ཀྱིས། །
ཆོས་སྐུའི་བདེ་བ་ཐོབ་ལ་ལྟོས། །
བླུན་པོས་འཕྲལ་དང་ཕྱིས་གཉིས་ལས། །
འཕྲལ་དུ་བདེ་བ་མཆོག་ཏུ་བྱེད། །
རི་དྭགས་རུ་རུས་ཕན་བཏགས་པའི། །
མི་ངན་གྱི་ནི་སྤྱོད་ཚུལ་ལྟོས། །
མཁས་པ་དང་པོ་མཐུན་ཕྱིན་ཆད། །
མཛའ་བ་ནམ་ཡང་གཏོང་མི་བྱེད། །



དགེ་ལྡན་ལེགས་བཤད་ཀྱི་རྩ་བ།
སྤྲེའུའི་དབང་པོས་སྤྲེའུའི་ཚོགས། །
རྗེས་སུ་བསྐྱངས་པའི་སྤྱོད་ཚུལ་ལྟོས། །
བླུན་པོ་དང་པོ་མཐུན་ན་ཡང་། །
ཅུང་ཟད་ཙམ་གྱིས་འགྱུར་ལྡོག་བྱེད། །
ཤིང་རྟ་མོ་དང་མཛའ་བ་ཡི། །
སེང་གེ་ངན་པའི་སྤྱོད་ཚུལ་ལྟོས། །
མཁས་པ་ལུས་སྟོབས་ཆུང་ན་ཡང༌། །
རྣམ་དཔྱོད་རྩལ་གྱིས་དགྲ་ལས་རྒྱལ། །
རི་བོང་བློ་དང་ལྡན་པ་ཡིས། །
རི་དྭགས་རྒྱལ་པོ་བསད་ཅེས་གྲགས། །
བླུན་པོ་ལུས་སྟོབས་ཆེ་ན་ཡང་། །
བློ་གྲོས་དམན་པས་དགྲ་དབང་འགྲོ། །
ལུས་བོངས་ཆེ་བའི་གླང་བོ་ཉིད། །
སྲེ་མོང་དག་གིས་བསད་ལ་ལྟོས། །



ལེགས་བཤད་བསྟན་བཅོས་ཕྱོགས་བསྒྲིགས།
མཁས་པ་ཡོན་ཏན་ཀུན་ལྡན་པས། །
གང་དུ་ཕྱིན་པ་དེ་རུ་བྲིན། །
རྟ་ཕོ་བཟང་དང་རྒྱུན་བཟང་པོ། །
ཚོང་འདུས་དག་ལ་བྲིན་ཞེས་གྲགས། །
བླུན་པོ་ཉེས་པ་ཀུན་ལྡན་པས། །
གང་དུ་ཕྱིན་པ་དེ་ནས་ལྡོག །
བོང་ཤ་ཡིན་པར་ངོ་ཤེས་ན། །
སུས་ཀྱང་ཉོ་བ་མེད་ལ་ལྟོས། །
མཁས་པ་རང་གི་ཡུལ་ལས་ཀྱང་། །
ཡུལ་ཁམས་གཞན་དུ་མཆོད་པ་ཐོབ། །
ནོར་བུ་གཞན་དུ་བྲིན་པ་ཙམ། །
རྒྱ་མཚོའི་ནང་དུ་ག་ལ་ཡིན། །
བླུན་པོ་གང་དུ་གནས་ན་ཡང་། །
ལུས་ཅན་ཀུན་གྱིས་སྤོང་བར་བྱེད། །



དགེ་ལྡན་ལེགས་བཤད་ཀྱི་རྩ་བ།
ཉེས་འོངས་ཞེས་བྱའི་ཁྱིམ་བདག་བུ། །
སྐྱེ་བོ་ཀུན་གྱིས་བོར་ལ་ལྟོས། །
མཁས་པ་དམ་ཚིག་གཙང་བའི་མཐུས། །
ཡིད་ལ་འདོད་པའི་དོན་ཆེན་འགྲུབ། །
སྲེག་པའི་ཕྲུ་གུ་སེམས་བསྐྱེད་པས། །
ཕ་རོལ་མེ་ཆེན་ལོག་ལ་ལྟོས། །
བླུན་པོ་དམ་ཚིག་མི་གཙང་བས། །
མི་འདོད་མཚན་མ་འཕྲལ་དུ་འབྱུང་། །
ཅི་ཚུགས་བྱས་ཀྱང་བརླག་པར་འགྱུར། །
མེ་ཡིས་འཇིགས་པའི་འཕགས་སྐྱེས་པོ། །
སྐྱེད་མོས་ཚལ་དུ་ཚིག་ལ་ལྟོས། །
མཁས་པ་ཕམ་པ་ཙམ་གྱིས་ནི། །
དགྲ་ལན་ལྡོན་པའི་བློ་སྟོབས་འབྱུང༌། །
མདའ་ཡིས་ཕོག་པའི་བྱང་གཡག་གིས། །



ལེགས་བཤད་བསྟན་བཅོས་ཕྱོགས་བསྒྲིགས།
རྔོན་པ་སྲོག་དང་ཕྲལ་ལ་ལྟོས། །
བླུན་པོ་ལན་ཅིག་ཕམ་པ་ན། །
གཉེན་ལ་འཁང་ཞིང་དགྲ་བློ་ཞི། །
ཁྱི་ངན་ལ་ནི་རྡོ་ཕོག་ན། །
འཁང་ནས་ཉལ་བའི་སྤྱོད་ཚུལ་ལྟོས། །
མཁས་པ་དོན་གྱི་གལ་ཐུག་ན། །
དགྲ་བོ་གང་ལའང་འཇིགས་པ་མེད། །
ལྷ་དབང་གཅིག་གིས་ལྷ་མིན་གྱི། །
དཔུང་ཚོགས་ཕམ་པའི་བྱུང་བ་ལྟོས། །
བླུན་པོ་དོན་གྱི་གལ་ཐུག་ན། །
ཅུང་ཟད་ཙམ་ལའང་སྐྱག་པ་སྐྱེ། །
མི་ལ་ཟགས་སུ་འཁྲུལ་བ་ཡིས།
སྟག་གི་སྙིང་སྲིད་གས་ལ་ལྟོས། །
མཁས་པ་མང་དུ་འདུས་པ་ན། །
I0



དགེ་ལྡན་ལེགས་བཤད་ཀྱི་རྩ་བ།
བློ་གྲོས་བསྡུར་བས་ལེགས་ལ་སྦྱོར། །
གླང་བོ་ལ་སོགས་སྲོག་ཆགས་བཞི། །
འཛོམས་ནས་བསླབ་ཁྲིམས་བཅས་ལ་ལྟོས། །
བླུན་པོ་མང་དུ་འདུས་པ་ན། །
བློ་ངན་བསྡུར་བས་ཉེས་ལ་སྦྱོར། །
རྫོགས་བྱེད་མང་དུ་འདུས་ནས་ནི། །
འཕགས་པ་མོངྒལ་བཀྲོངས་ལ་ལྟོས། །
མཁས་པ་རེ་རེའི་དགེ་མཚན་གྱིས། །
རྒྱལ་ཁམས་ཀུན་ལ་བདེ་སྐྱིད་འབྱུང་། །
ཤ་བྱིན་ཞེས་བྱའི་ཆོས་རྒྱལ་གྱིས། །
རང་སྲིད་བསྐྱངས་པའི་ཡ་མཚན་ལྟོས། །
བླུན་པོ་རེ་རེའི་བྱེད་པ་ཡིས། །
རྒྱལ་ཁམས་ཀུན་ལ་སྡུག་བསྔལ་འབྱུང་། །
མ་ལ་གནོད་ཀྱི་བྱེད་པ་ཡིས། །
11



ལེགས་བཤད་བསྟན་བཅོས་ཕྱོགས་བསྒྲིགས་
ཤཱཀྱའི་རིགས་ནི་ཕུང་ལ་ལྟོས། །
མཁས་པ་ཆགས་སྡང་ཞི་བ་ཡིས། །
དགྲ་བོ་དང་ཡང་མཛའ་བ་འཐོབ། །
རི་དྭགས་ཤ་བྷས་བསྒྲལ་བ་ཡིས། །
རྒྱལ་པོ་དགའ་བའི་ངང་ཚུལ་ལྟོས། །
བླུན་པོ་ཆགས་སྡང་གོམས་པ་ཡིས། །
ཀུན་དང་འཁོན་པ་ངང་གིས་འཐོབ། །
དུག་སྦྲུལ་གདུག་པའི་གཟུགས་མཐོང་ན༑ །
སྐྱེ་བོ་མཐའ་དག་བྲོས་ལ་ལྟོས། །
མཁས་པའི་རྙེད་པ་རྙེད་པ་སྟེ། །
འབྱུང་འོས་ཤིག་ལས་བྱུང་བ་ཡིན། །
སྐྱེ་བོ་མང་པོས་བཀུར་བ་ཡིས། །
སྔོན་གྱི་རྒྱལ་པོའི་ཡ་མཚན་ལྟོས། །
བླུན་པོའི་རྙེད་པ་ལོག་འཚོ་སྟེ། །
12



དགེ་ལྡན་ལེགས་བཤད་ཀྱི་རྩ་བ།
འབྱུང་མི་འོས་ཤིག་བྱུང་བ་ཡིན། །
ཝ་སྐྱེས་རྒྱལ་པོར་བཀུར་བ་ཡིས། །
རི་དྭགས་རྒྱལ་པོས་བསད་ལ་ལྟོས། །
མཁས་པ་དང་པོ་བརྩམས་ཕྱིན་ཆད། །
ཅི་ལ་ཐུག་ཀྱང་ཕ་མཐར་སྐྱེལ། །
མེ་འོབས་བརྒལ་ནས་ཚོང་དཔོན་གྱིས། །
དྲང་སྲོང་མཆོད་པའི་སྙིང་སྟོབས་ལྟོས། །
བླུན་པོ་བྱ་བ་གང་བརྩམས་ཀྱང་། །
ཕྱིས་སུ་འཚེངས་པ་གཅིག་ཀྱང་མེད། །
ཁྱེའུ་མེ་སྐྱེས་ཕ་ཡིས་ནི། །
བུད་མེད་ལྟོ་བ་མཉེས་ལ་ལྟོས། } །
མཁས་པས་གཞན་དག་ཅི་ཟེར་ཡང༌། །
དོན་ལ་བལྟས་ནས་འཇུག་ལྡོག་བྱེད། །
བྲམ་ཟེའི་སློབ་མས་སློབ་དཔོན་གྱིས། །
13



ལེགས་བཤད་བསྟན་བཅོས་ཕྱོགས་བསྒྲིགས།
རྐུ་བར་བསྔགས་པ་བཟློག་ལ་ལྟོས། །
བླུན་པོ་དོན་ལ་མི་ལྟ་བར། །
གཞན་གྱིས་བྲིད་པའི་དབང་དུ་གཏོང་། །
སྲིན་མོའི་ངག་བཞིན་ཉན་པ་ཡིས། །
ཚོང་མགྲོན་མཐའ་དག་ཕུང་ལ་ལྟོས། །
མཁས་པ་ཤིན་ཏུ་རྒུད་ན་ཡང་། །
ཟླ་བ་བཞིན་དུ་ཡར་ངོ་འབྱུང་། །
བཙོན་རར་འཁོད་པའི་བློན་པོ་མགར། །
རྗེས་སུ་ཀུན་ལས་རྒྱལ་ཞེས་གྲགས། །
བླུན་པོ་ལན་ཅིག་རྒུད་པ་ན། །
མར་མེ་བཞིན་དུ་ཟད་པར་འགྱུར། །
བཟོད་སྤུར་རྒོལ་བའི་རྒྱལ་པོ་ཉིད། །
འཕྲལ་དུ་བརླགས་པའི་ངང་ཚུལ་ལྟོས། །
མཁས་པས་གཞན་དག་འཐབ་པ་ན། །
14



དགེ་ལྡན་ལེགས་བཤད་ཀྱི་རྩ་བ་
ཕན་པའི་སེམས་ཀྱིས་མཐུན་པར་སྒྲུབ། །
རྒྱལ་བུ་དད་པས་ཀླུ་རྒྱལ་གཉིས། །
མཛའ་བར་བྱས་པའི་དགེ་མཚན་ལྟོས། །
བླུན་པོས་གཞན་དག་འཐབ་པ་ན། །
ཀློག་པོའི་སེམས་ཀྱིས་ཅི་དགར་འཇོག །
བྱི་བས་གླང་ཆེན་སྲེ་མོང་གཉིས། །
བཏང་སྙོམས་བྱས་པས་ཕུང་ལ་ལྟོས། །
མཁས་པས་ནོར་བསགས་སྦྱིན་པར་གཏོང་། །
དེ་ཡིས་ཁྲོན་ཆུ་བཞིན་དུ་འཕེལ། །
འཕྲལ་ལ་མཐོ་ཞེས་ཁྱེའུ་ཡིས། །
སངས་རྒྱས་མཆོད་པའི་བསོད་ནམས་ལྟོས། །
བླུན་པོས་སེར་སྣས་ལོངས་མི་སྤྱོད། །
དེ་ཡིས་ཟླ་བ་བཞིན་དུ་འཛད། །
སྦྲང་མས་བསགས་པའི་སྦྲང་རྩི་རྣམས།



ལེགས་བཤད་བསྟན་བཅོས་ཕྱོགས་བསྒྲིགས།
གཞན་གྱིས་སྤྱད་ནས་ཟད་ལ་ལྟོས། །
མཁས་པས་དང་པོ་འཐབ་རྩོད་སྤོང་། །
འཐབ་རྟིང་དགྲ་ལ་ནུས་ཐོན་བྱེད། །
རྒྱལ་པོ་སྲིད་སྒྲུབ་ཅེས་བྱ་བས། །
ཕ་རོལ་དམག་ཚོགས་བཅོམ་ལ་ལྟོས། །
བླུན་པོས་དང་པོ་འཐབ་རྩོད་སློང་། །
འཐབ་ནས་རྒྱལ་ཁ་དགུ་ལ་གཏོང་། །
རྒྱལ་པོ་མེ་ལོང་འཛིན་པ་ཡིས། །
རྒྱལ་ཁ་བློན་པོར་ཤོར་ཞེས་གྲགས། །
མཁས་པས་རང་ལ་གནོད་ནུས་པའི། །
དགྲ་བོ་ཐོག་མར་ཆམ་ལ་འབེབས། །
དེད་དཔོན་རྒྱ་མཚོར་འཇུག་པ་ན། །
སྔོན་ལ་ཆུ་སྲིན་གསོད་ཅེས་གྲགས། །
བླུན་པོས་རང་ལ་གནོད་ངེས་ཀྱང༌། །
16



དགེ་ལྡན་ལེགས་བཤད་ཀྱི་རྩ་བ།
ཟང་ཟིང་སེམས་ཀྱིས་ཅི་དགར་འཇོག །
གཟུགས་ཅན་སྙིང་པོས་ལུས་འཕགས་མ། །
བཙུན་མོར་བྱས་པའི་ཉེས་དམིགས་ལྟོས། །
མཁས་པས་རང་གི་སྙན་གྲགས་གང་། །
སྐྱེ་བོ་གཞན་ལ་བགོ་བཤའ་བྱེད། ། །
རྒྱལ་པོས་བསྟན་པ་བཙུགས་པ་ཡི། །
སྙན་གྲགས་འགོས་ཀྱིས་ཐོབ་ལ་ལྟོས། །
བླུན་པོ་རང་གི་ཉེས་སྐྱོན་རྣམས། །
སྐྱེ་བོ་གཞན་ལ་ནན་གྱིས་བགོ །
གཡོ་ཅན་གྱིས་ནི་གོ་ཏམ་དྲུང་། །
རལ་གྲི་ཁྲག་ཅན་བོར་ལ་ལྟོས། །
མཁས་པས་ཐབས་ལ་མཁས་པའི་མཐུས། །
ཆེན་པོ་རྣམས་ཀྱང་བྲན་དུ་བཀོལ། །
མཁའ་ལྡིང་མཐུ་རྩལ་ཆེ་ན་ཡང་། །
17



ལེགས་བཤད་བསྟན་བཅོས་ཕྱོགས་བསྒྲིགས།
གོས་སེར་ཅན་གྱིས་བཞོན་ལ་ལྟོས། །
བླུན་པོ་ཐབས་ལ་མི་མཁས་པས། །
ཆུང་ངུ་རྣམས་ཀྱིའང་བྲན་དུ་འགྱུར། །
ཝ་ཡིས་ཁུར་བོ་བསྐུར་བ་ཡིས། །
སེང་གེ་རྒྱགས་པའི་སྤྱོད་ཚུལ་ལྟོས། །
མཁས་པ་བློ་གྲོས་མཛངས་པའི་མཐུས། །
རང་གི་གཏམ་ངན་ཐབས་ཀྱིས་སེལ། །
དྲང་སྲོང་ཞིག་གིས་རྒྱལ་པོ་ལ། །
ཐབས་ཀྱིས་དག་པར་བྱས་ལ་ལྟོས། །
བླུན་པོ་མཛངས་པའི་བློ་མེད་པས། །
རང་གི་གཏམ་ངན་ངོ་སོར་བྱེད། །
ཙུ་ཏའི་ཡུལ་གྱི་རྒྱལ་ཕྲན་འགའ། ། །
ཕ་བསད་པ་ལ་རྒྱལ་རྔ་རྡུང་། །
མཁས་པ་ཤིན་ཏུ་ཉམ་ང་བའི། །
18



དགེ་ལྡན་ལེགས་བཤད་ཀྱི་རྩ་བ།
གནས་ལ་གཟུར་བ་དཔའ་རྟགས་ཏེ། །
སེང་གེས་ཁྱུ་མཆོག་གསོད་པའི་ཚེ། །
རྭ་ལས་གཟུར་བ་བྱེད་ཅེས་གྲགས། །
བླུན་པོས་རྟོག་དཔྱོད་མི་གཏོང་བར། །
དགྲ་ལ་རྩོད་པ་བླུན་རྟགས་ཏེ། །
མར་མེའི་འོད་ལ་འཐོབ་པ་ཡི། །
ཕྱེ་མ་ལེབ་ཀྱི་ངང་ཚུལ་ལྟོས། །
མཁས་པས་འོས་པ་བཞིན་བྱེད་པས། །
སྐྱེ་བོ་སུས་ཀྱང་ཚོད་འཛིན་སླ། །
གླང་བོ་རང་ལུས་བོར་བ་ཉིད། །
ཕོངས་པ་རྣམས་ཀྱིས་ཤེས་ལ་ལྟོས། །
བླུན་པོ་མི་བྱེད་དགུ་བྱེད་པ། །
སྐྱེ་བོ་སུས་ཀྱང་ཚོད་འཛིན་དཀའ། །
ཀླ་ཀློའི་ཡུལ་ལྗོངས་ཁ་ཅིག་ན། །



ལེགས་བཤད་བསྟན་བཅོས་ཕྱོགས་བསྒྲིགས།
མ་ཉིད་བག་མར་ལེན་ལ་ལྟོས། །
མཁས་པས་སྔར་སྲོལ་བཟང་པོ་སྐྱོང་། །
དེ་ཡིས་བདེ་བ་བརྟན་པོ་འཐོབ། །
ཡེ་དབང་རྒྱལ་པོས་ཡབ་མེས་བཞིན། །
རྒྱལ་བའི་བསྟན་པ་མཆོད་ལ་ལྟོས། །
བླུན་པོས་སྔར་སྲོལ་བཟང་པོ་སྣུབ། །
དེ་ཡིས་སྡུག་བསྔལ་དྲག་པོ་འཐོབ། །
རྒྱལ་པོ་འུ་དུམ་བཙན་གྱིས་ནི། །
བསྟན་པ་བསྣུབས་པའི་ཉེས་དམིགས་ལྟོས། །
མཁས་པས་ས་ཆེན་གང་གྱུར་ཀྱང་། །
ཉུང་བ་བཞིན་དུ་གདུང་བ་སྐྱེ། །
རྒྱ་མཚོ་ནོར་བུས་གང་ན་ཡང་། །
ཚོང་མགྲོན་ཚིམ་པ་མེད་ལ་ལྟོས། །
བླུན་པོ་གཅིག་ལས་མེད་ན་ཡང་། །



དགེ་ལྡན་ལེགས་བཤད་ཀྱི་རྩ་བ༑
མང་བ་བཞིན་དུ་ཉེས་སྐྱོན་ཆེ། །
སྦལ་བ་རྨ་ཅན་གཅིག་གིས་ནི། །
སྲོག་ཆགས་ཟླ་བོ་ཕུང་ལ་ལྟོས། །
མཁས་པ་གལ་ཏེ་ནོར་ན་ཡང་། །
ཅུང་ཟད་ཙམ་གྱིས་མཐོ་དམའ་ཡིན། །
ཚག་ཚད་ཤེས་པའི་བཟོ་བོ་ཡིས། །
ནོར་ཡང་སོར་གང་ཡིན་ཞེས་གྲགས། །
བླུན་པོ་གལ་ཏེ་ནོར་བ་ན། །
ཚད་ལས་བརྒལ་བའི་མཐོ་དམའ་འབྱུང་། །
རི་དྭགས་རྒྱ་རུ་ཚུད་པ་ན། །
སྲོག་དང་བྲལ་བའི་ཉེས་དམིགས་ལྟོས། །
མཁས་པས་རང་སྲིད་ནང་བསྡུམས་ཏེ། །
སྡང་བའི་དགྲ་ལ་ནུས་པ་འདོན། །
སྲིན་པོ་རང་ཁྲིམས་བསྡོམས་ནས་ནི། །



ལེགས་བཤད་བསྟན་བཅོས་ཕྱོགས་བསྒྲིགས།
ཕ་རོལ་མི་ཤ་ཟ་ལ་ལྟོས། །
བླུན་པོ་དགྲ་ལ་བག་འཁུམས་ཀྱང༌། །
ནང་དུ་འཁྲུགས་ལོང་སྣ་ཚོགས་བྱེད། །
ཁྱི་ངན་མི་ལ་མཇུག་བསྒྲིལ་ཡང་། །
ཕན་ཚུན་སྐྱེལ་བསུ་བྱེད་ལ་ལྟོས། །
མཁས་པས་དགྲ་ལ་མིག་བསྲིངས་པས།
ཐ་མར་དགྲ་བོ་དབང་དུ་བསྡུས། །
དཀའ་ཐུབ་ཅན་གྱི་བཟོད་པ་ཡིས། །
རྒྱལ་པོ་དབང་དུ་བསྡུས་ལ་ལྟོས། །
བླུན་པོས་དགྲ་ལ་ལན་བྱས་པས། །
དཀའ་བ་རྒྱུན་མི་འཆད་པ་འཐོབ། །
སྲོག་ཆགས་བྱ་རོག་འུག་པ་གཉིས། །
རྟག་ཏུ་འཐབ་པའི་སྤྱོད་ཚུལ་ལྟོས། །
མཁས་པ་ང་རྒྱལ་ཞི་བའི་མཐུས། །



དགེ་ལྡན་ལེགས་བཤད་ཀྱི་རྩ་བ།
དམ་པ་བསྟེན་ནས་ལེགས་བཤད་ལེན། །
གཞོན་ནུ་ནོར་བཟང་ཞེས་བྱ་བས། །
བཤེས་གཉེན་བཙལ་བའི་རྣམ་ཐར་ལྟོས། །
བླུན་པོ་ང་རྒྱལ་ཆེ་བའི་མཐུས། །
དམ་པ་བསྟེན་པའི་གོ་སྐབས་མེད། །
མཁས་རློམ་ཞིག་གིས་མཁན་སློབ་ནི། །
མེད་པར་རང་རྟགས་བླངས་ཞེས་གྲགས། །
མཁས་པ་དང་པོ་དབྱེ་དཀའ་ཞིང༌། །
ཕྱེ་ནས་ཡང་ནི་འདུམ་པ་སླ། །
ལྗོན་ཤིང་གཅོད་པ་དཀའ་ན་ཡང་། །
སྦྱར་བའི་ཚེ་ན་འབྱར་ལ་ལྟོས། །
བླུན་པོ་དང་པོ་དབྱེ་སླ་ཞིང༌། །
ཕྱེ་ནས་ཡང་ནི་འདུམ་པ་དཀའ། །
སོལ་བ་ཚག་པར་གྱུར་པ་ན། །



ལེབ།ས་བཤད་བསྟན་བཅོས་ཕྱོགས་བསྒྲིགས།
འབྱར་བའི་གོ་སྐབས་མེད་ལ་ལྟོས། །
མཁས་པ་ཤིན་ཏུ་ཁྲོས་གྱུར་ཀྱང་། །
ཕུགས་སུ་ཕན་པ་ཁོ་ན་སྟེ། །
ཡི་དམ་ཆོས་སྐྱོང་ཁྲོས་ན་ཡང་། །
བར་ཆད་མཐའ་དག་སྲུང་ལ་ལྟོས། །
བླུན་པོ་ཤིན་ཏུ་འཛུམ་ན་ཡང་། །
ཕུགས་སུ་གནོད་པ་ཁོ་ན་སྟེ། །
གཤིན་རྗེ་འཛུམ་པ་སྟོན་པ་ཡིས། །
སྲོག་ཆགས་གསོད་པའི་ཚུལ་ལ་ལྟོས། །
མཁས་པ་འབྱོར་བ་ཙམ་གྱིས་ནི། །
གཞན་ལ་མི་གནོད་བདེ་བར་གནས། །
རི་དྭགས་རྒྱལ་པོ་འགྲངས་པ་ན། །
གཞོགས་གཡས་ཕབ་ནས་ཉལ་ལ་ལྟོས། །
བླུན་པོ་ཅུང་ཟད་འབྱོར་བ་ན། །
24



དགེ་ལྡན་ལེགས་བཤད་ཀྱི་རྩ་བ།
གཞན་ལ་གནོད་པ་ཁོ་ན་སྟེ། །
ཝ་སྐྱེས་ཟས་ཀྱིས་འགྲངས་པ་ན། །
བརྒྱལ་ནས་ལྟས་ངན་སྒྲོག་ལ་ལྟོས། །
མཁས་པ་ཡོན་ཏན་བསླབ་པའི་ཚེ། །
སྡུག་ཀྱང་སྲན་དུ་ཚུགས་པ་སྟེ། །
རྒྱ་མཚོར་བགྲོད་པར་དཀའ་ན་ཡང་། །
ནོར་བུ་ལོན་པས་འཚེངས་ལ་ལྟོས། །
བླུན་པོས་སྐྱིད་འདོད་ལེ་ལོས་འདའ། །
མ་བསླབ་ཡོན་ཏན་ཅི་ལ་འབྱུང་། །
ཚོང་དང་ཞིང་ལས་མ་ནུས་པའི། །
ཁྱིམ་པ་ཕལ་ཆེར་དབུལ་ལ་ལྟོས། །
མཁས་པ་རང་གི་སྐྱོན་ལ་ལྟ། །
དེ་ཡིས་བག་ཡོད་དགེ་ལེགས་ཐོབ། །
མ་སྐྱེས་དགྲ་ཡིས་རང་སྐྱོན་ལ། །
25



ལེགས་བཤད་བསྟན་བཅོས་ཕྱོགས་བསྒྲིགས། །
བལྟས་པས་བདེན་པ་མཐོང་ལ་ལྟོས། །
བླུན་པོ་གཞན་གྱི་སྐྱོན་ལ་ལྟ། །
དེ་ཡིས་བག་མེད་སྡུག་བསྔལ་ཐོབ། །
ལེགས་པའི་སྐར་མས་སངས་རྒྱས་ཀྱི། །
སྐྱོན་ལ་བལྟས་པའི་རྣམ་སྨིན་ལྟོས། །
མཁས་པ་གཞན་གྱིས་ཕན་བཏགས་པའི། །
བྱས་པ་ཤེས་ཤིང་དྲིན་དུ་གཟོ། །
ཀུན་ཏུ་རྒྱུ་ཡིས་རྒྱལ་པོ་ཞིག །
སྡིག་དང་བྲལ་བའི་བྱུང་བ་ལྟོས། །
བླུན་པོ་དྲིན་དུ་མི་གཟོ་བས། །
ཕན་བཏགས་ལན་དུ་གནོད་པ་བྱེད། །
སྤྲེའུས་གཡང་ལས་བསྒྲལ་བ་ཡི། །
མི་ངན་གྱི་ནི་སྤྱོད་ཚུལ་ལྟོས། །
མཁས་པ་ཕུན་སུམ་ཚོགས་གྱུར་ན། །
26



དགེ་ལྡན་ལེགས་བཤད་ཀྱི་རྩ་བ།
ལོངས་སྤྱོད་བདེ་སྐྱིད་ངང་གིས་འབྱུང་། །
ལྷ་དབང་ལྷ་རྫས་ན་བཟའ་དང་། །
བདུད་རྩིའི་ཟས་ཀྱིས་མཆོད་ལ་ལྟོས། །
བླུན་པོ་ནོར་གྱིས་ཕྱུག་ན་ཡང་། །
བཀྲེས་པ་བཞིན་དུ་ལོངས་མི་སྤྱོད། །
ཝ་སྐྱེས་ཤ་དང་འཕྲད་བཞིན་དུ། །
གཞུ་རྒྱུད་ཟོས་པས་ཕུང་ལ་ལྟོས། །
མཁས་པས་ལྟོ་གོས་ཁྱད་བསད་ནས། །
བཟང་པོའི་གཏམ་ལ་ངོ་སོ་བྱེད། །
དཔའ་བོ་གང་ལའང་མི་ལྟ་བར། །
གཡུལ་ལས་རྒྱལ་བར་བྱེད་ལ་ལྟོས། །
བླུན་པོས་སྙན་གྲགས་ཁྱད་བསད་ནས། །
ཅུང་ཟད་འབྱོར་ལ་ངོ་སོ་བྱེད། །
རྐུ་འཕྲོག་བྱེད་པའི་སྐྱེ་བོ་ཡང་། །



ལེགས་བཤད་བསྟན་བཅོས་ཕྱོགས་བསྒྲིགས།
རྒྱན་གྱིས་མཛེས་པར་བྱེད་ལ་ལྟོས། }
མཁས་པ་རྟག་ཏུ་ཟོན་གནས་པས། །
ནམ་ཡང་གཞན་གྱིས་བརླག་མི་ནུས། །
རབ་སྣང་གཏུམ་པོས་ས་འཛིན་ལ། །
གླགས་མ་རྙེད་པའི་བྱུང་བ་ལྟོས། །
བླུན་པོས་རྟག་ཏུ་ཟོན་གློད་པས། །
ངེས་པར་གཞན་གྱིས་བརླག་པར་འགྱུར། །
མ་ཞང་གྲོམ་པ་སྐྱེས་ཞེས་པ། །
དོང་དུ་བཅུག་པའི་བྱུང་བ་ལྟོས། །
མཁས་པ་ལ་ནི་གཞན་དག་གིས། །
གནོད་པ་བྱས་ཀྱང་ཕན་པ་སྟེ། །
དགེ་སློང་ལམ་པར་བཅུ་གཉིས་སྡེས། །
གནོད་ཀྱང་ཕན་པའི་རྣམ་ཐར་ལྟོས། །
བླུན་པོ་ཉིད་ལ་གཞན་དག་གིས། །
28



དགེ་ལྡན་ལེགས་བཤད་ཀྱི་རྩ་བ།
ཕན་པར་བྱས་ཀྱང་གནོད་པ་སྟེ། །
ལྷས་བྱིན་ལ་ནི་མ་སྐྱེས་དགྲས། །
བསྙེན་བཀུར་བྱས་པའི་ཉེས་དམིགས་ལྟོས། །
མཁས་པ་རང་ལ་ཉེ་བ་ལ། །
བག་ཕེབས་སེམས་བདེ་སྟེར་བར་བྱེད། །
སེང་གེ་རི་དྭགས་མཐའ་དག་གིས། །
དབུགས་དབྱུང་བྱས་པའི་བྱུང་བ་ལྟོས། །
བླུན་པོ་རང་དང་ཉེ་བ་ལ། །
ཡེ་འདྲོག་སྡུག་བསྔལ་ངང་གིས་སྟེར། །
ཅལ་སྒྲ་ཐོས་པའི་རི་བོང་གིས། །
སྲོག་ཆགས་ཟླ་བོ་སྒྲོག་ལ་ལྟོས། །
མཁས་པ་ཡོན་ཏན་ཁོང་དུ་སྦེད། །
དེ་ལ་སྐྱེ་བོ་མང་དུ་འཁོར། །
རྒྱ་མཚོའི་ནང་གི་ནོར་བུ་ལ། །



ལེགས་བཤད་བསྟན་བཅོས་ཕྱོགས་བསྒྲིགས།
དེད་དཔོན་མང་པོ་འཁོར་ལ་ལྟོས། །
བླུན་པོ་ཡོན་ཏན་ཁ་རུ་འབྱིན། །
དེ་ལ་སྐྱེ་བོ་འཁོར་མི་འགྱུར། །
སོག་མ་ཆུ་ཡི་སྟེང་འགྲོ་བ། །
སུས་ཀྱང་ལེན་པ་མེད་ལ་ལྟོས། }
མཁས་པ་ཁོག་ཡངས་ཅ་ཅོ་མེད། །
དེ་ཡིས་ཟབ་ཁྱད་མཚོན་པ་སྟེ། །
རྒྱ་མཚོ་དལ་བར་འབབ་པ་ཡི། །
གཏིང་དཔག་མཆོག་ཏུ་དཀའ་ལ་ལྟོས། །
བླུན་པོ་ཁེངས་ཤིང་སྨྲ་བ་མང་། །
དེ་ཡིས་བློ་ཆུང་མཚོན་པ་སྟེ། །
འུར་སྒྲ་འབྱིན་པའི་ཆུ་ཕྲན་གྱི། །
གཏིང་དཔག་ཤིན་ཏུ་སླ་ལ་ལྟོས། །
མཁས་པ་གཏིང་ནས་འཁོན་ཡང་རུང་། །
30



དགེ་ལྡན་ལེགས་བཤད་ཀྱི་རྩ་བ།
ལེགས་པར་བཏུད་ན་ཞི་བ་སྟེ། །
གསེར་དངུལ་ཤིན་ཏུ་སྲ་བ་ཡང་། །
བཞུ་བར་ནུས་པའི་ཚུལ་ལ་ལྟོས། །
བླུན་པོ་འཁོན་ནམ་མ་འཁོན་ཡང་། །
ལེགས་པར་བཏུད་ན་རེངས་པ་སྟེ། །
ཁྱི་ལུད་ཕུང་བོ་བཞུ་བ་ན། །
དྲི་ངན་འབའ་ཞིག་བྱུང་ལ་ལྟོས། །
མཁས་པ་དྲང་བའི་སེམས་ལྡན་པས། །
བྱ་བ་གང་བྱས་ཐད་ཀར་འགྲོ། །
འཚོ་བྱེད་གཞོན་ནུའི་སྨན་དཔྱད་ནི། །
བྱས་པ་མཐའ་དག་འཚེངས་ལ་ལྟོས། །
བླུན་པོ་གཡོ་སྒྱུའི་སེམས་ལྡན་པས། །
བྱ་བ་ཕལ་ཆེར་རང་ལ་ལྡོག །
ཤར་བའི་བུ་ཉིད་ཐར་རྗེས་སུ། །
31



ལེགས་བཤད་བསྟན་བཅོས་ཕྱོགས་བསྒྲིགས།
བུད་མེད་གཡོ་སྒྱུས་བསད་ལ་ལྟོས། །
མཁས་པ་སྔར་འདྲིས་མ་གཏོགས་པ། །
གློ་བུར་ཕྲད་ལ་ཡིད་མི་རྟོན། །
རི་དྭགས་མི་དང་མ་འདྲིས་པས། །
མཐོང་མ་ཐག་ཏུ་བྲོས་ལ་ལྟོས། །
བླུན་པོ་སྔོན་ཆད་མ་འདྲིས་ཀྱང་། །།
གློ་བུར་འགྲོགས་ལ་མགོ་བློ་གཏོད། །
གྷཾ་ག་ལ་ཡི་རྒྱལ་པོ་ཉིད ། །
བདུད་མོས་བསླུས་པའི་བྱུང་བ་ལྟོས། །
མཁས་པ་གནོད་ཚིག་ཁར་མི་འབྱིན། །
དེ་ཉིད་དགྲ་ཡིས་གཞོམ་མི་ནུས། །
སེང་གེ་ཉལ་བར་གྱུར་ཀྱང་ནི། །
རི་དྭགས་སྐྲག་པའི་ཚུལ་ལ་ལྟོས། །
བླུན་པོ་གནོད་ཚིག་ཁ་རུ་འབྱིན། །
32



དགེ་ལྡན་ལེགས་བཤད་ཀྱི་རྩ་བ།
དེ་ཉིད་དགྲ་ཡིས་གཞོམ་པར་ནུས། །
ཁྱི་རྣམས་རྟག་ཏུ་ཟུག་པ་ཡང་། །
སྤྱང་ཀིས་སྐྲག་པར་གྱུར་ལ་ལྟོས། །
མཁས་པ་བློ་གྲོས་ཟབ་པའི་མཐུས། །
གཞན་ལ་མི་ལྟོས་རང་གིས་སྤྱོད། །
མཆོད་སྦྱིན་བྱེད་པའི་རྒྱལ་པོ་ཡིས། །
ཆོས་ཀྱི་མཆོད་སྦྱིན་བྱེད་ལ་ལྟོས། །
བླུན་པོ་བློ་གྲོས་འཆལ་བའི་མཐུས། །
དབང་མེད་གཞན་གྱི་ངག་རྗེས་འབྲང་། །
དཔལ་སྦེད་ཀྱིས་ནི་སངས་རྒྱས་ལ། །
དུས་་གི་ཟས་སྦྱོར་བྱས་ལ་ལྟོས། །
མཁས་པ་བཟང་པོའི་ལས་བྱེད་པས། །
ལས་འབྲས་བཟང་པོ་འཕྲུལ་དུ་མྱོང་། །
སིང་ག་ལ་ཞེས་བྱ་བ་ཡིས། །



ལེགས་བཤད་བསྟན་བཅོས་ཕྱོགས་བསྒྲིགས།
འཕྲལ་དུ་རྒྱལ་སྲིད་ཐོབ་ལ་ལྟོས། །
བླུན་པོ་ངན་པའི་ལས་བྱེད་པས། །
ལས་འབྲས་ངན་པ་འཕྲལ་དུ་མྱོང་། །
མ་དུས་སྔོ་བསངས་འཁོར་བཅས་རྣམས། །
མེ་ལ་བསྲེགས་པའི་རྣམ་སྨིན་ལྟོས། །
མཁས་པ་མགུ་བར་དཀའ་བ་སྟེ། །
ཡོན་ཏན་མེད་ལ་མཁས་མི་མགུ། །
ཕྲེང་ལྡན་མ་ཡིས་མུ་སྟེགས་བྱེད། །
བཀུར་བའི་གོ་སྐབས་མེད་ལ་ལྟོས། །
བླུན་པོ་མགུ་བར་སླ་བ་སྟེ། །
ཡོན་ཏན་ལྟར་སྣང་ཙམ་གྱིས་མགུ། །
ཁྲི་སྡེའི་བླ་དཔོན་ཕལ་ཆེ་བས། །
རྒྱ་ནག་མཁན་པོར་བཀུར་ལ་ལྟོས། །
མཁས་པ་ཡོན་ཏན་ཀུན་ལྡན་ཏེ། །
34



དགེ་ལྡན་ལེགས་བཤད་ཀྱི་རྩ་བ།
བླུན་པོ་ལ་སྐྱོན་འབའ་ཞིག་ཡིན། །
རིན་ཆེན་དགོས་འདོད་འབྱུང་བ་དང་། །
སྦྲུལ་གདུག་ཉེས་ཀུན་སྐྱེས་ལ་ལྟོས། །
དེ་ཕྱིར་མཁས་དང་བླུན་པོ་ཡི། །
རྣམ་དབྱེ་ལེགས་པར་ཕྱེད་གྱིས་ལ། །
མཁས་པ་རྒྱུན་བཞིན་འཛིན་པ་དང་། །
བླུན་པོ་རྩྭ་བཞིན་དོར་བར་འོས། །
གླང་ཆེན་ནང་གི་འཁུན་པ་བཞིན། །
འཇིག་རྟེན་མཁས་པའི་ནང་ནས་ཀྱང་། །
དཔའ་མཛངས་ལྡན་པའི་ཡིད་འཕྲོག་ནི། །
འཇིག་རྟེན་འདི་ན་རྒྱན་དུ་ཆེ།
ནོར་བུའི་ནང་གི་བསམ་འཕེལ་བཞིན། །
ཆོས་ལ་མཁས་པའི་ནང་ནས་ཀྱང་། །
མཁས་བཙུན་བཟང་གསུམ་འཛོམས་པ་ནི། །
35



ལེགས་བཤད་བསྟན་བཅོས་ཕྱོགས་བསྒྲིགས།
བསྟན་པ་འདི་ལ་རྒྱན་དུ་ཆེ། །
མཁས་པའི་དབང་པོ་ས་པཎ་གྱིས། །
མཁས་པ་རྣམ་པར་དབྱེ་བ་ཡི། །
ལེགས་བཤད་རིན་ཆེན་གཏེར་ཞེས་པ། །
འཇིག་རྟེན་མིག་ཏུ་བྱིན་ན་ཡང་། །
དེང་སང་མཁས་པའི་ཉིན་བྱེད་རྣམས། །
ཞིང་གཞན་ནུབ་རིའི་རྩེར་སོན་ཅིང་། །
བླུན་རྨོངས་ཟླ་བའི་གཟུགས་ཤར་བས། །
ལེགས་བཤད་པདྨ་ཕལ་ཆེར་ཟུམ། །
སླར་ཡང་བདག་བློའི་སྐྱེད་ཚལ་འདིར། །
རྣམ་དཔྱོད་ཉི་མའི་ཟེར་འཁྱིལ་ཞིང་། །
བརྩོན་འགྲུས་ཆར་གྱིས་བྲན་པ་ལས། །
ལེགས་བཤད་པདྨ་དཀར་པོ་འཁྲུངས། །
ཁྲེལ་ཡོད་མཛེས་པའི་ལུས་འཆང་ཞིང༌། །
36



དགེ་ལྡན་ལེགས་བཤད་ཀྱི་རྩ་བ།
བློ་གྲོས་མིག་དཀྱུས་རིང་པོ་ཡིས། །
སྐལ་བཟང་རྐང་དྲུག་ལྡན་པ་རྣམས། །
དེང་ནས་རྩེ་ཞིང་རོལ་བར་མཛོད། །
དེ་ལྟར་ལེགས་པར་བཤད་པ་ཡི། །
དགེ་བས་དེང་སང་སྐྱེ་བོ་ཀུན། །
མཁས་བླུན་རྣམ་དབྱེ་ཤེས་ནས་ནི། །
མཁས་ལ་མ་ནོར་དད་གྱུར་ཅིག །
ཅེས་མཁས་པ་དང་བླུན་པོ་བརྟག་པའི་བསྟན་བཅོས་དགེ་ལྡན་ལེགས་་་་་་
བཤད་པདྨ་དཀར་པོའི་ཆུན་པོ་ཞེས་བྱ་བ་འདི་ནི། རང་གི་སློབ་མ་ལེགས་བཤད་
དོན་དུ་གཉེར་བའི་བློ་གྲོས་ཅན་འགའ་ཟུང་གིས་བསྐུལ་བ་ལ་བརྟེན་ནས། ཡུལ་
གངས་ཅན་དབུས་ཀྱི་ལེགས་པར་སྨྲ་བ་བསོད་ནམས་གྲགས་པ་མཆོག་གི་སྡེས་་་་་
དགེ་ལྡན་རྣམ་པར་རྒྱལ་བའི་གླིང་དུ་སྦྱར་བའི་ཡི་གེ་བ་ནི་ལེགས་བཤད་གླུ་བ་་་་
ངག་དབང་ཆོས་ཀྱི་གྲགས་པའོ། །འདིས་ཀྱང་སྐྱེ་བོ་མཐའ་དག་གིས་མཁས་པ་
དང་བླུན་པོའི་རྣམ་དབྱེ་བདེ་བླག་ཏུ་ཕྱེད་པར་གྱུར་ཅིག ། ། །



དགེ་ལྡན་ལེགས་བཤད་ཀྱི་འགྲེལ་བ།
༄༅། །དགེ་ལྡན་ལེགས་བཤད་ཀྱི་འགྲེལ་
བ་ཉི་མའི་འོད་ཟེར་ཞེས་བྱ་
བ་བཞུགས་སོ། །
ཨ་ཀྱཱ་ཡོངས་འཛིན་བློ་བཟང་དོན་གྲུབ།
༄༅། །ཚོགས་གཉིས་རྒྱ་མཚོའི་མཐར་སོན་ཅིང་། །
བདེན་གཉིས་གནས་ཚུལ་ཇི་བཞིན་གཟིགས། །
ལུགས་གཉིས་བླང་དོར་གསལ་མཛད་པ། །
རྐང་གཉིས་གཙོ་ལ་ཕྱག་འཚལ་ལོ། །
དུས་གསུམ་རྣམ་འདྲེན་ཀུན་གྱི་ཡབ། །
གནས་གསུམ་དོན་ལ་ཆགས་ཐོགས་སྤངས། །
སྲིད་གསུམ་བླ་མ་འཇམ་དཔལ་ལ། །
སྒོ་གསུམ་གུས་པས་ཕྱག་འཚལ་ལོ། །
བློ་གྲོས་བཟང་པོས་ཆོས་ཀུན་གཟིགས།



ལེགས་བཤད་བསྟན་བཅོས་ཕྱོགས་བསྒྲིགས།
སྙན་པར་གྲགས་པས་ས་གསུམ་འགེངས། །
དཔལ་ལྡན་བླ་མ་ཡབ་སྲས་ཀྱི། །
ཞབས་ཟུང་སྤྱི་བོའི་རྒྱན་དུ་བཀོད། །
ཡ་རབས་དམ་པའི་སྤྱོད་ཚུལ་ལ། །
འཇུག་འདོད་བློ་ལྡན་སྐལ་བཟང་དག །
ལེགས་བཤད་སྦྲང་རྩིའི་དྲི་བསུང་ཅན། །
པད་དཀར་ཆུན་པོ་འདི་བསྟེན་རིགས། །
དེ་ལ་འདིར་འཇམ་མགོན་བླ་མའི་རིང་ལུགས་འཛིན་པ་ལ་འགྲན་པའི་ཟླ་་་
ཐམས་ཅད་དང་བྲལ་བ་ཆོས་ཀྱི་རྗེ་པཎ་ཆེན་བསོད་ནམས་གྲགས་པ་རྣམ་དཔྱོད་
མཆོག་གི་སྡེ་ནས་རང་ཅག་རྗེས་འཇུག་རྣམས་ལ་ལེགས་བཤད་ཀྱི་སྐྱེས་བཟང་པོ་་
པདྨ་དཀར་པོའི་ཆུན་པོ་ཞེས་བྱ་བ་བགོ་སྐལ་དུ་བསྩལ་བ་འདི་ཉིད་འཆད་པ་ལ་
གསུམ། མཚན་གྱི་དོན་དང་། གཞུང་གི་དོན། མཇུག་གི་དོན་ནོ། །དང་པོ་ནི།
མཁས་པ་དང་བླུན་པོ་བརྟག་པའི་བསྟན་བཅོས་དགེ་ལྡན་ལེགས་བཤད་པདྨ་་་་་
དཀར་པོའི་ཆུན་པོ་ཞེས་བྱ་བ། ཞེས་གསུངས་ཏེ། དོན་ནི། ཆོས་དང་འཇིག་
རྟེན་གྱི་བླང་དོར་ལེགས་པར་ཕྱེ་སྟེ་འཇུག་ལྡོག་ཚུལ་བཞིན་དུ་བྱེད་པའི་མཁས་པ་
དང༌། དེ་ལས་ལྡོག་པའི་བླུན་པོའི་ཁྱད་པར་བརྟག་པར་བྱ་བའི་འཆོས་སྐྱོབ་
གཉིས་ལྡན་གྱི་བསྟན་བཅོས་དགེ་ལྡན་རིང་ལུགས་འཛིན་པའི་མཁས་པའི་རྣམ་་་་



དགེ་ལྡན་ལེགས་བཤད་ཀྱི་འགྲེལ་བ།
དཔྱོད་ཀྱི་རྩལ་ལས་ཐོན་པའི་ལེགས་བཤད་པདྨ་དཀར་པོ་མང་པོ་ཕྱོགས་གཅིག་་་
ཏུ་བསྡོམས་པའི་ཆུན་པོ་ཞེས་བྱ་བ། ཞེས་དཔེའི་སྒོ་ནས་མིང་བཏགས་པའོ། །
ལེགས་བཤད་འདི་ཆོས་ཅན། པདྨ་དཀར་པོའི་ཆུན་པོ་དང་ཆོས་མཚུངས་ཏེ།
དཔེ་པདྨ་དཀར་པོ་ནི་འདམ་རྫབ་ལས་སྐྱེས་ཀྱང་འདམ་གྱི་དྲི་མས་མ་གོས་པ་་་་་
དང་། པདྨའི་མཆོག་ཡིན་པ་དང་། དེ་ཡང་སིལ་མ་མང་པོ་བསྡོམས་པའི་ཆུན་པོ་
ལྟར། དཔེ་ཅན་ལེགས་བཤད་འདི་ཡང་ནོར་འཁྲུལ་གྱི་དྲི་མས་མ་གོས་པ་དང་།
ལེགས་པར་བཤད་པའི་མཆོག་ཡིན་པ་དང་། བརྗོད་བྱའི་དོན་གཅེས་པ་མང་པོ་
བསྡུས་པ་ཡིན་པའི་ཕྱིར། མཁས་བླུན་བརྟག་པ་ཡང་གཞན་གྱི་སྐྱོན་འཚོལ་བ་ལྟ་
བུ་མིན་གྱི་དེ་གཉིས་ཀྱི་ཁྱད་པར་ལེགས་པར་ཕྱེ་ནས་བླང་དོར་བྱ་བའི་ཆེད་ཡིན་་
པའི་ཕྱིར། དེ་ལྟར་བྱ་དགོས་ཏེ། མཁས་པ་ནི་ཡོན་ཏན་ཀུན་དང་ལྡན་པས་དེ་
བསྟེན་ན་རང་ལ་ཡོན་ཏན་འབད་མེད་དུ་འབྱུང་ཞིང་དེ་ཡང་ཡར་ངོའི་ཟླ་་་་་་
ལྟར་རྒྱས་པར་འགྱུར་བ་དང་། བླུན་པོ་ནི་སྐྱོན་གྱི་རང་བཞིན་ཅན་ཡིན་པས་དེ་
བསྟེན་ན་ཡོན་ཏན་འགྲིབ་ཅིང་སྐྱོན་རང་གི་ངང་གིས་འགྲོ་བར་འགྱུར་བའི་ཕྱིར་་
ཏེ། ཙ་ན་ཀའི་བསྟན་བཅོས་ལས། ཡོན་ཏན་ལྡན་པ་བསྟེན་བྱ་ཞིང་། །ཡོན་ཏན་
མེད་པ་སྤང་བྱ་སྟེ། །མཁས་པ་ཡོན་ཏན་ཀུན་ཡོད་དེ། །བླུན་པོ་ལ་སྐྱོན་འབའ་
ཞིག་ཡིན། །ཞེས་དང༌། ཤེས་རབ་སྡོང་བུ་ལས། ཟླ་བ་ཡར་ངོ་མར་ངོ་ལྟར། །
དམ་ལ་དམ་མིན་བསྟན་པ་ལས། །ཡོན་ཏན་ཆུང་ངུའང་རྒྱས་འགྱུར་ཞིང་། །རྒྱུ་
ཆེན་པོ་ཡང་འགྲིབ་པར་གྱུར། །ཞེས་གསུངས་པའི་ཕྱིར། གཉིས་པ་གཞུང་གི་
41



ལེགས་བཤད་བསྟན་བཅོས་ཕྱོགས་བསྒྲིགས།
དོན་ལ་གཉིས། བཤད་པ་ལ་འཇུག་པའི་ཡན་ལག་དང་། བཤད་པ་དངོས་སོ། །
དང་པོ་ལ་གཉིས། མཆོད་པར་བརྗོད་པ་དང་། རྩོམ་པར་དམ་བཅའ་བའོ། །
དང་པོ་ལ་གཉིས་ལས། འགྱུར་ཕྱག་དང་མཐུན་པའི་མཆོད་བརྗོད་ནི།
བཅོམ་ལྡན་འདས་ལུགས་གཉིས་ཀྱི་བདག་པོ་ལ་ཕྱག་འཚལ་ལོ། །
ཞེས་པ་སྟེ། དོན་ནི། བདུད་བཞི་བཅོམ་ཞིང་སྐལ་བ་དྲུག་དང་ལྡན་པ་
འཇིག་རྟེན་པའི་ལྷ་རྣམས་ལས་འདས་པ་སྟེ་ཡོན་ཏན་གྱི་སྒོ་ནས་གོང་མར་གྱུར་་་་
པས་ན་བཅོམ་ལྡན་འདས་ཞེས་བྱ་ལ། ཆོས་དང་འཇིག་རྟེན་གྱི་ལུགས་སྲོལ་
གཉིས་མ་འདྲེས་པར་གཟིགས་ཤིང་ཇི་ལྟར་གཟིགས་པ་བཞིན་གདུལ་བྱ་འདོམས་
པའི་མངའ་བདག་སངས་རྒྱས་བཅོམ་ལྡན་འདས་ལ་སྒོ་གསུམ་གུས་པས་ཕྱག་་་་་་
འཚལ་ལོ། །ཞེས་པའོ། །གཉིས་པ་བསྟན་བཅོས་ལུས་ཀྱི་མཆོད་བརྗོད་ནི།
ལུགས་གཉིས་ཇི་བཞིན་མཁྱེན་པ་ཡི། །
ཐུབ་དབང་ཞབས་ལ་གུས་བཏུད་ནས། །
ཞེས་གསུངས་ཏེ། ཆོས་སྲིད་ཀྱི་ལུགས་གཉིས་ཇི་ལྟ་བ་བཞིན་མཁྱེན་པའི་
ཐུབ་པ་རྣམས་ཀྱི་དབང་པོ་སྟེ་གཙོ་བོ་དེའི་ཞབས་ལ་དུས་ཐམས་ཅད་དུ་གུས་་་་་
པས་བཏུད་དོ། །ཞེས་པའོ། །སྒོ་གསུམ་གྱི་མི་མཐུན་ཕྱོགས་ཐུབ་པས་ན་ཐུབ་པ་
ཞེས་བྱ་ལ། དེ་ལ་ཕྱི་རོལ་པའི་དྲང་སྲོང་དང་། ནང་པའི་ཉན་རང་སོགས་ནི་
ཐུབ་པ་ཡིན་ཞིང་དེ་རྣམས་ཀྱི་གཙོ་བོར་གྱུར་པའོ། །ནུས་ཞེས་པ་སྔ་ཕྱི་མཚམས་
སྦྱར་བའི་ཚིག་ཡིན་པས་བཏུད་ནས་ཅི་བྱ་ཞེ་ན། ལེགས་བཤད་འདི་རྩོམ་ཞེས་



དགེ་ལྡན་ལེགས་བཤད་ཀྱི་འགྲེལ་བ།
སྦྲེལ་བའོ། །ཐོག་མར་མཆོད་བརྗོད་མཛད་པའི་དགོས་པ་ཡོད་དེ། ཡུལ་དམ་པ་
རྣམས་ཀྱི་ཡོན་ཏན་བརྗོད་པའི་སྒོ་ནས་ཕྱག་འཚལ་བས་རྒྱུད་ལ་བྱིན་རླབས་་་་་་་
འཇུག་པ་དང་། རྩོམ་པའི་བར་ཆད་ཞི་བ་དང་། གདུལ་བྱ་རྣམས་བསྟན་བཅོས་
ལ་ཐོས་སོགས་ཀྱིས་འཇུག་པ་སོགས་དགོས་པ་དུ་མ་ཡོད་པའི་ཕྱིར། གཉིས་པ་
རྩོམ་པར་དམ་བཅའ་བ་ནི།
མཁས་དང་བླུན་པོ་རྣམ་དབྱེ་བའི། །
ལེགས་བཤད་མདོ་ཙམ་བསྒྲག་པར་བྱ། །
ཞེས་འབྱུང་། ཡ་རབས་དམ་པ་རྣམས་ཀྱི་བསྟེན་བྱ་མཁས་པ་དང་། བསྟེན་
བྱ་མ་ཡིན་པ་བླུན་པོ་གཉིས་ཀྱི་ཁྱད་པར་རྣམ་པར་དབྱེ་བའི་ལེགས་བཤད་ཚིག་་་་
ཚོགས་ཧ་ཅང་མང་བ་དང་ཉུང་བའི་སྐྱོན་གཉིས་དང་བྲལ་བའི་མདོར་བསྡུས་་་་་
ཙམ་འདིར་བདག་གིས་བསྒྲུག་སྟེ་བཤད་པར་བྱའོ། །ཞེས་པའི་དོན་ནོ། །རྩོམ་
པར་དམ་བཅའ་བ་ལ་དགོས་པ་ཡོད་པ་དེ། བརྩམས་པ་མཐར་ཕྱིན་པ་དང་།
དགེ་བའི་བསམ་པ་བརྟན་པར་འགྱུར་བ་སོགས་ཀྱི་དགོས་པ་ཡོད་པའི་ཕྱིར་ཏེ།
དཔལ་མགོན་ཀླུ་སྒྲུབ་ཀྱིས། དམ་པ་མང་པོ་ཁས་འཆེས་མི་བྱེད་ལ། གལ་ཏེ་
དཀའ་བའི་ཁས་ནི་བླངས་གྱུར་ན། །རྡོ་ལ་རི་མོ་བྲིས་པ་ལྟ་བུར་ནི། །ཤི་ཡང་
གཞན་དུ་བྱེད་པར་མི་འགྱུར་རོ། །ཞེས་གསུངས་པའི་ཕྱིར། གཉིས་པ་བཤད་པ་
དངོས་ལ་གསུམ། མཁས་བླུན་གཉིས་མདོར་བསྟན་པ། སོ་སོའི་ཁྱད་པར་རྒྱས་
པར་བཤད་པ། དོན་བསྡུས་ཏེ་མཇུག་བསྡུ་བའོ། །དང་པོ་ལ་གསུམ། མཁས་
43



ལེགས་བཤད་བསྟན་བཅོས་ཕྱོགས་བསྒྲིགས།
བླུན་གཉིས་ཀྱི་དབྱེ་བ་དང་། སྐྱོན་ཡོན་དང༌། དེ་གཉིས་ཀྱི་ཁྱད་པར་ཤིན་ཏུ་ཆེ་
བའི་ཚུལ་བཤད་པའོ། །དང་པོ་ནི།
མཁས་པ་ཞེས་བྱ་འཇིག་རྟེན་དང་། །
ཆོས་ཀྱི་ཚུལ་ལ་མཁས་པ་སྟེ། །
རྣམ་པ་གཉིས་གསུངས་དེ་བཞིན་དུ། །
བླུན་པོ་ཡང་ནི་གཉིས་སུ་བཤད། །
ཅེས་པ་སྟེ། དོན་ནི། མཁས་པ་ཞེས་བྱ་བ་གཉིས་ཡོད་དེ། འཇིག་རྟེན་གྱི་
བླང་དོར་གྱི་ཚུལ་མ་འདྲེས་པར་འབྱེད་པ་ལ་མཁས་པ་དང་། དམ་པའི་ཆོས་ཀྱི་
བླང་དོར་གྱི་ཚུལ་མ་འདྲེས་པར་འབྱེད་པ་ལ་མཁས་པ་སྟེ་རྣམ་པ་གཉིས་སུ་་་་་་
གསུངས་ལ། དེ་བཞིན་དུ་བླུན་པོ་ལ་ཡང་གཉིས་ཡོད་དེ། འཇིག་རྟེན་གྱི་བླང་
དོར་གྱི་ཚུལ་ལ་རྨོངས་པ་དང་། དམ་པའི་ཆོས་ཀྱི་བླང་དོར་གྱི་ཚུལ་ལ་རྨོངས་པ་
གཉིས་སུ་བཤད་པའི་ཕྱིརགཉིས་པ་མཁས་བླུན་གྱི་སྐྱོན་ཡོན་བཤད་པ་ནི།
མཁས་པ་དང་པོ་ཚེ་འདི་དང་། །
ཕྱི་མ་དང་པོར་དགེ་འགྱུར་ཞིང་། །
བླུན་པོ་གཉིས་ནི་རིམ་པ་བཞིན། །
འདི་དང་ཕྱི་མར་ཕུང་ཞེས་བཤད། །
ཅེས་གསུངས། དོན་ནི། བཤད་མ་ཐག་པའི་མཁས་པ་གཉིས་ཀྱི་དང་པོ་ནི༑
44



དགེ་ལྡན་ལེགས་བཤད་ཀྱི་འགྲེལ་བ། །
ཚེ་འདིའི་བླང་དོར་ཚུལ་བཞིན་དུ་བྱས་པས་ན་ཚེ་འདི་ལ་དགེ་བ་སྟེ་བདེ་ཞིང་་་་
སྐྱིད་པ་དང་དཔལ་དང་འབྱོར་བ་སོགས་རྒྱས་པར་འགྱུར་བ་དང་། མཁས་པ་ཕྱི་
མ་ནི་ཚེ་འདི་ཕྱི་གཉིས་ཀའི་བླང་དོར་ཚུལ་བཞིན་དུ་བྱས་པས་ན། ཕྱི་མར་མ་
ཟད་དང་པོ་ཚེ་འདི་ལའང་དགེ་ཞིང་བདེ་སྐྱིད་སོགས་ཐོབ་པར་འགྱུར་བ་ཡིན་་་་
ཞིང་། བླུན་པོ་གཉིས་ནི་རིམ་པ་བཞིན་དུ་ཚེ་འདི་དང་ཕྱི་མའི་བླང་དོར་ལ་
རྨོངས་པའི་དབང་གིས་བླང་དོར་གོ་ལོག་ཏུ་སྤྱོད་པས་ན། བླུན་པོ་དང་པོ་ཚེ་
འདི་ལའང་ཕུང་བར་འགྱུར་བ་དང་། གཉིས་པ་ནི་ཚེ་ཕྱི་མར་ཕུང་ཞིང་སྡུག་
བསྔལ་བར་འགྱུར་རོ་ཞེས་དམ་པ་རྣམས་ཀྱིས་བཤད་དོ། །གསུམ་པ་མཁས་བླུན་
གཉིས་ཀྱི་ཁྱད་པར་ཤིན་ཏུ་ཆེ་བའི་ཚུལ་བཤད་པ་ནི།
དེས་ན་མཁས་དང་བླུན་པོའི་ཁྱད། །
རི་རབ་དང་ནི་རྡུལ་ཕྲན་དང་། །
རྒྱ་མཚོ་དང་ནི་ལྟེང་ཀ་དང༌། །
ནམ་མཁའ་ལག་མཐིལ་ལྟ་བུ་ཡིན། །
ཞེས་པ་སྟེ། བཤད་མ་ཐག་པའི་རྒྱུ་མཚན་དེ་བས་ན་མཁས་པ་དང་བླུན་པོ་
གཉིས་ཀྱི་ཁྱད་པར་དཔེར་བྱས་ན། ཡོན་ཏན་ཆེ་ཆུང་གི་ཁྱད་པར་ནི་རི་རབ་
དང་རྡུལ་ཕྲན་ལྟ་བུ་དང་། བློའི་ཟབ་ཁྱད་ནི་རྒྱ་མཚོ་ཆེན་པོ་དང་ལྟེང་ཀ་ལྟ་བུ་
དང༌། རྣམ་དཔྱོད་རྒྱ་ཆེ་ཆུང་གི་ཁྱད་པར་ནི་ནམ་མཁའ་དང་ལག་མཐིལ་ལྟ་བུ་
སྟེ་ཁྱད་པར་ཤིན་ཏུ་ཆེ་བ་ཡིན་པར་ཤེས་པར་བྱའོ། །ཞེས་པའི་དོན་ཏེ། ལྟེང་ཀ་
45



ལེགས་བཤད་བསྟན་བཅོས་ཕྱོགས་བསྒྲིགས།
ནི་ཆར་ཆུ་བསགས་པའི་མཚོ་ཆུང་ངུའི་མིང་ངོ་། །གཉིས་པ་མཁས་བླུན་སོ་སོའི་
ཁྱད་པར་རྒྱས་པར་བཤད་པ་ལ། མཁས་པ་གནས་གང་དུ་མཛེས་མི་མཛེས་ཀྱི་
ཁྱད་པར་བཤད་པ་ནི།
མཁས་པ་མཁས་པའི་དྲུང་ན་མཛེས། །
ཡོན་ཏན་ཇི་བཞིན་མཐོང་བས་ཡིན། །
རིན་ཐང་མེད་པའི་ནོར་བུ་དེ། །
དེད་དཔོན་ལག་ཏུ་མཛེས་ལ་ལྟོས། །
བླུན་པོའི་གམ་ན་མཁས་མི་མཛེས། །
ཡོན་ཏན་མཐོང་བ་མེད་པས་ནོངས། །
ཙན་དན་གསེར་ལས་རིན་ཆེ་བ། །
བླུན་པོས་སོལ་བར་བྱས་ལ་ལྟོས། །
ཞེས་པ་སྟེ། ཡོན་ཏན་དང་ལྡན་པའི་མཁས་པ་ནི་མཁས་པ་གཞན་གྱི་དྲུང་
ན་མཛེས་ཤིང་ཡིད་དུ་འོང་བ་ཡིན་ཏེ། རྒྱན་གྱི་མཆོག་ཡོན་ཏན་ཇི་ལྟ་བ་བཞིན་
མཐོང་བའི་བློས་ཕན་ཚུན་ཞེ་ས་དང་གུས་པའི་སྒོ་ནས་འབེལ་གཏམ་བཟང་པོའི་་
སྐྱེས་ཀྱིས་ཡིད་མགུ་བར་བྱེད་པ་ཡིན་པའི་ཕྱིར། དཔེར་ན། རིན་ཐང་གཞལ་དུ་
མེད་པའི་ནོར་བུ་རིན་པོ་ཆེ་དེ་ནི་ཡང་ཞིང་ཁ་དོག་སོགས་མི་ལེགས་ནའང་།
46



དགེ་ལྡན་ལེགས་བཤད་ཀྱི་འགྲེལ་བ།
དེའི་ཡོན་ཏན་ཤེས་པའི་དེད་དཔོན་མཁས་པའི་ལག་ཏུ་འབྱོར་བའི་ཚེ་འཇིག་་་་
རྟེན་ན་དཀོན་ཞིང་རྙེད་དཀའ་བའི་འདུ་ཤེས་ཀྱིས་མཆོག་ཏུ་གཅེས་སྤྲས་བྱེད་པ་
སོགས་མཛེས་པའི་ཚུལ་དེ་ལ་ལྟོས་ཤིག ཅེས་པ་སྟེ། དེད་དཔོན་ནི་བྱང་ཆུབ་
སེམས་དཔའ་དང་ཚོང་དཔོན་ལའང་འཇུག་པ་ལས་འདིར་ཚོང་དཔོན་གྱི་མིང་་་་
ངོ༌། །དེ་ཡང་གཟུངས་རྒྱལ་གྱིས་ཞུས་པའི་མདོ་ལས། ནོར་བུ་ཇི་ལྟར་སྦྱོང་ཚུལ་
གསུངས་པ་ལྟར་རིན་ཐང་ཅན་གྱི་ནོར་བུ་མཆོག་ནི། མ་བཅོས་བར་དུ་བྱེ་མས་
གཡོགས་ཤིང་ཁ་དོག་སོགས་མི་ལེགས་པས་རྒྱུས་ཡོད་ཅན་གྱི་ཚོང་དཔོན་མཁས་་་
པ་མ་གཏོགས་གཞན་གྱིས་མི་ཤེས་ཏེ། ནོར་བུའི་གླིང་དུ་ཕྱིན་པའི་ཚོང་བ་གསར་
བ་རྣམས་ནོར་བུ་མཆོག་ལ་འདི་ནི་ཡང་ཞིང་ཁ་དོག་སོགས་ངན་ནོ་ཞེས་དོན་་་་་་
བར་བྱེད་ལ། འདི་ནི་ལྕི་ཞིང་ཁ་དོག་བཟང་བས་མཆོག་གོ་ཞེས་རྡོ་མཆིང་བུ་
ལེན་པར་བཤད་དོ།ཡོན་ཏན་མེད་པའི་བླུན་པོའི་གམ་ན་མཁས་པ་མི་མཛེས་
ཏེ། རྒྱན་གྱི་མཆོག་ཡོན་ཏན་ལ་ཡོན་ཏན་དུ་མཐོང་བའི་བློ་མེད་པས་ནོངས་པ་
སྟེ་སྐྱོན་གྱིས་སྒྲིབ་པའི་ཕྱིར། དཔེར་ན། ཙན་དན་གོ་ཤིཎྜ་ཁྱད་པར་བ་ནི་གསེར་
ལས་ཀྱང་རིན་ཐང་ཆེ་བ་ཡིན་ལ་བླུན་པོ་ཞིག་གིས་དེ་མེར་བསྲེགས་ཏེ་སོལ་བར་་
བྱས་པའི་དཔེ་ལ་ལྟོས། ཞེས་པའོ། །གམ་དང་གན་དང་དྲུང་རྣམས་དོན་འདྲ་ལ།
གོ་ཤི་ནི་བ་ལང་མགོ་ཞེས་པ་སྟེ། བ་ལང་གི་མགོའི་དབྱིབས་ཅན་གྱི་རི་བོ་མ་ལ་
ཡར་སྐྱེས་པའི་ཙན་དན་དཀར་པོའི་མིང་དུའང་བཤད་མོད། འདིར་ནི་ཁྱད་
པར་བ་རིན་ཐང་ཤིན་ཏུ་ཆེ་བ་ཞིག་གོ །དེ་ཡང་སྔོན་མི་ཞིག་ལ་ཙན་དན་གོ་ཤིཎྜ་
4?



ལེགས་བཤད་བསྟན་བཅོས་ཕྱོགས་བསྒྲིགས།
ཤིན་ཏུ་ལེགས་པ་ཞིག་ཡོད་པ་ཡུལ་ཕྱོགས་སུ་བཙོང་དུ་ཕྱིན་པས་འཕྲལ་དུ་ཉོ་་་་་
མཁན་སུ་ཡང་མ་བྱུང་། དེར་ཤིང་སོལ་འཚོང་མཁན་ཞིག་དང་གནས་ཁང་
གཅིག་ཏུ་བསྡད་དེ་གཏམ་གླེང་བ་ཡུལ་ཕྱོགས་འདི་ན་ཚོང་ཟོང་ཉོ་མཁན་ཡེ་མི་་་
འདུག་ཟེར། སང་ཉིན་སོ་སོར་འཚོང་ལ་ཕྱིན་ནས་དགོང་མོ་གནས་ཁང་དེར་
འདུས་པས། ཙན་དན་ཉོ་མཁན་མ་བྱུང་། སོལ་བ་བཙོང་བར་མཐོང་ནས།
བླུན་པོའི་བསམ་པར། ཀཱ་ཡེ་ཐབས་བཟང་པོ་ཞིག་གདའ་སྟེ། ཙན་དན་སོལ་
བར་བཏང་ནས་བཙོང་དགོས་པར་འདུག་སྙམ་ནས། ཙན་དན་གོ་ཤིཅུ་དེ་མེར་
བསྲེགས་ཏེ་སོལ་བར་བཏང་། དེར་བཙོང་བས་བླུན་པོས་ཁེ་ལོན་པར་སེམས་སོ། །
དེས་ན་བླུན་པོས་བླུན་པོ་མཐོང་ན་ཤིན་ཏུ་དགའ་སྟེ། ཕན་ཚུན་སྤྱོད་པ་མཐུན་
པའི་ཕྱིར་རོ། །བླུན་པོའི་ཚོགས་ནང་དུ་མཁས་པ་མི་བྲིན་ཞིང་མཛེས་པ་མ་ཡིན་
ཏེ། སྤྱོད་པ་དང་བསམ་པ་མི་མཐུན་པས་སོ། །དེ་ལྟར་ཡང་ཤེས་རབ་སྡོང་བུ་
ལས། བླུན་པོས་བླུན་པོ་མཐོང་གྱུར་ན། །ཙན་དན་པས་ཀྱང་བསིལ་བར་བྱེད། །
ཅེས་དང་། ངང་བ་ཁུ་ཡི་ཚོགས་ནང་མཛེས་མ་ཡིན༑ །ཅང་ཤེས་བོང་བུའི་ཚོགས་
ནང་མཛེས་མ་ཡིན། །སེང་གེ་ཝ་ཡི་ཚོགས་ནང་མཛེས་མ་ཡིན། །མཁས་པ་བླུན་
པོའི་ཚོགས་ནང་མཛེས་མ་ཡིན། །གང་ཞིག་ཆེན་པོས་སྤྱི་བོར་བཀུར། །དེ་ཉིད་
དམན་པས་རྩྭ་མཉམ་སེམས། །མཁས་པས་ཕྱག་བྱས་མཆོད་རྟེན་ནི། ཁུ་དུག་
བསྟན་དུ་བྱེད་པ་ཡིན། །ཞེས་གསུངས་པའི་ཕྱིར༔ མཁས་པའི་ངག་ཉན་མི་ཉན་
ལས་ལེགས་ཉེས་བྱུང་ཚུལ་ནི།
8



དགེ་ལྡན་ལེགས་བཤད་ཀྱི་འགྲེལ་བ།
མཁས་པ་མཁས་པའི་ངག་བཞིན་ཉན། །
དེ་ལས་ཡོན་ཏན་འོས་པ་འཐོབ། །
གྲུ་དཔོན་ལེགས་ཕྱིན་ངག་ཉན་པས། །
ཚོང་མགྲོན་དབྱིག་དང་འཕྲད་ཅེས་གྲགས། །
ཞེས་པ་ནི། བླང་དོར་ལ་མ་རྨོངས་པའི་མཁས་པ་ནི་མཁས་པའི་ཇི་ལྟར་
བསྒོ་བའི་དོན་ལྡན་གྱི་ངག་ཉན་པ་དེ་ལས་ཡོན་ཏན་གྱི་ཁྱད་པར་ཇི་ལྟར་འོས་པ་
སྐབས་སུ་བབ་པ་དེ་འཐོབ་པར་འགྱུར་ཏེ། དཔེར་ན། རྒྱ་མཚོར་བགྲོད་པའི་
གྲུའི་དེད་དཔོན་ལེགས་པར་ཕ་རོལ་ཏུ་ཕྱིན་པ་ཞེས་བྱ་བའི་ངག་ཉན་པ་ལ་་་་་་་
བརྟེན་ནས། ཚོང་བའི་མགྲོན་པོ་རྣམས་ཤིན་ཏུ་ཉམ་ང་བའི་འཇིགས་པ་ལས་
ཐར་ནས་དབྱིག་སྟེ་རིན་པོ་ཆེ་མཆོག་དང་འཕྲད་པ་ཡིན་ནོ་ཞེས་གྲགས་སོ། །དེ་
ཡང་སྔོན་འཕགས་པའི་ཡུལ་སུ་ར་པཱ་ར་ཀ་ཞེས་བྱ་བའི་ཡུལ་ལྗོངས་ཤིག་ན།
དེད་དཔོན་བྱང་ཆུབ་སེམས་དཔའ་ལེགས་པར་ཕ་རོལ་ཏུ་ཕྱིན་པ་ཞེས་བྱ་བ་བློ་་་
རབ་ཏུ་རྣོ་བ། སྒྱུ་རྩལ་དང་། མཚན་ལྟས་སོགས་ལ་ཤིན་ཏུ་མཁས་པ་ཞིག་བྱུང་
ངོ་། །བདག་ཉིད་ཆེན་པོ་དེ་སྐུ་ན་བགྲེས་པའི་སྐབས་ཤིག་ཏུ། ནོར་བུ་ལེན་པའི་
ཚོང་བ་མང་པོས་བདག་ཅག་གི་མགོན་དུ་འབྱོན་དགོས་ཞེས་ནན་གྱིས་ཞུས་པ་ན།
ཚོང་བ་དེ་དག་ལ་སྙིང་བརྩེ་བའི་ཕྱིར་གྲུ་བོ་ཆེར་བཞུགས་ཏེ་རྒྱ་མཚོར་སོང་ངོ༌། །
དེ་ནས་མི་མཐུན་པའི་རླུང་དྲག་ཏུ་ལངས་ཏེ་གྲུ་བཟློག་མ་ནུས་པར་ཧ་ཅང་ཐལ་་
ནས་རྒྱ་མཚོའི་ཀློང་དང་ཉེ་བར་ཕྱིན་ཏོ། །དེའི་ཚེ་ཉི་མ་ནུབ་ཏུ་ཉེ། རྒྱ་མཚོ་ཡང་



ལེགས་བཤད་བསྟན་བཅོས་ཕྱོགས་བསྒྲིགས།
སྟེང་འོག་བཟློག་པ་འདྲ་བར་འུར་སྒྲ་དང་ཚེག་སྒྲ་སོགས་སྙིང་འགས་པ་ལྟ་བུ་་་་་
ཤིན་ཏུ་འཇིགས་སུ་རུང་བ་བྱུང་སྟེ། ཚོང་བ་རྣམས་པ་སོན་པའི་རེ་ཐག་ཆད་དེ་
ཁ་ཅིག་དུ་། ཁ་ཅིག་སྨྲེ་སྔགས་དང་འོ་དོད་འབོད། འགའ་ཞིག་སྐྲག་ནས་སེམས་
སྟོར། ལ་ལ་འཇིག་རྟེན་པའི་ལྷ་ལ་སྐྱབས་འགྲོ་བྱེད། འགའ་ཞིག་དྲུང་དུ་འོངས་
ནས་སྨྲེ་སྔགས་བཏོན་པ་ན། སེམས་དཔའ་ཆེན་པོ་ཡང་རྟབ་རྟབ་པོར་གྱུར་ནས་
རེ་ཞིག་ཚོང་བ་རྣམས་ལ་མ་འཇིགས་ཤིག བདག་ཅག་ལ་ཐབས་ཡོད་དོ་ཞེས་
གསུངས་ནས། བླ་གོས་ཕྲག་པར་གཟར་ལུས་ས་ལ་བཏུད་ནས་ཕྱོགས་བཅུའི་
སངས་རྒྱས་རྣམས་ལ་ཕྱག་བྱས་ཏེ། རྒྱ་མཚོ་དང་ནམ་མཁའི་ལྷ་རྣམས་གསོན་
ཅིག་བདག་ནི་བསམ་ཤེས་པ་ཚུན་ཆད་སྲོག་ཆགས་བསད་པ་ཡོང་ཡེ་མི་དྲན་པའི་
བདེན་པའི་ཚིག་འདི་དང་། བདག་གི་བསོད་ནམས་ཀྱི་མཐུས་གྲུ་བོ་ཆེ་རྒྱ་མཚོའི་
ཀློང་དུ་མ་སོང་བར་བདེ་བར་སླར་ལྡོག་ཅིག ཅེས་བརྗོད་མ་ཐག་ཏུ་གྲུ་ལྡོག་པར་
གྱུར་ཏོ། །དེ་ནས་བདག་ཉིད་ཆེན་པོ་དེས་ཚོང་བ་རྣམས་ལ། འདམ་བུའི་ཕྲེང་བ་
ཚུན་ཆད་ཀྱི་རྒྱ་མཚོའི་བྱེ་མ་དང་རྡོ་རྣམས་གྲུས་ཅི་ཐེག་རྫོངས་ཤིག་གྲུ་ལྡོག་པར་་
མི་འགྱུར་རོ་ཞེས་བསྒོ་བས། ཚོང་བ་དེ་དག་གིས་བྱེ་མ་དང་རྡོ་ཡིན་སྙམ་པའི་
བློས་གསེར་དངུལ་དང་བཻ་ཌཱུརྱ་སོགས་གྲུ་བོ་ཆེས་ཐེག་ཚད་བླངས་པས། དེ་ཉིད་
ཀྱི་མཚན་མོ་དེ་ལ་རྒྱ་མཚོའི་འགྲམ་དུ་ཐོན་པས་གསེར་དངུལ་དང་། ཨནྡ་རྙིལ་
དང་། བཻ་ཌཱུརྱ་སོགས་ཀྱིས་གྲུ་བཀང་བར་གྱུར་ཏོ། །དེ་ལྟར་ན་མཁས་པ་བདག་
ཉིད་ཆེན་པོ་བསྟེན་ཅིང་དེའི་ངག་བཞིན་བྱེད་ན་གྲུ་བོ་ཆེ་ནོར་གྱིས་བཀང་བ་དེ་་
དུ()



དགེ་ལྡན་ལེགས་བཤད་ཀྱི་འགྲེལ་བ། །
དང་འདྲ་བར་ཅི་འདོད་པའི་དོན་འགྲུབ་པར་གྱུར་པ་ཡིན་ཏེ། ཤེས་རབ་བརྒྱ་བ་
ལསསྐྱེས་བུ་མཁས་པ་གཅིག་གིས་ཀྱང་། །འདོད་པའི་དོན་མཆོག་འགྲུབ་པར་
འགྱུར། །རི་དྭགས་རྒྱལ་པོ་གཅིག་པུ་ཡིས། །གླང་ཆེན་དྲེགས་པའི་ཀླད་པ་
འགེམས། །ཞེས་གསུངས་སོ། །
བླུན་པོ་མཁས་པའི་ངག་མི་ཉན། །
དེ་ལས་ཉེས་སྐྱོན་འོས་པ་འཐོབ། ། །
ངང་བའི་ངག་བཞིན་མ་ཉན་པས། །
རུས་སྦལ་མཁའ་ལས་ལྷུང་ཞེས་གྲགས། །
ཞེས་པ་ནི། བླང་དོར་ལ་རྨོངས་པའི་བླུན་པོ་ནི་མཁས་པའི་ངག་བཞིན་མི་
བྱེད་ཅིང་མི་ཉན་པར་བྱ་བའི་འཇུག་ལྡོག་ཕྱིན་ཅི་ལོག་ཏུ་སྤྱོད་ལ། དེ་ལ་བརྟེན་
ནས་ལེགས་པ་མ་ཡིན་པའི་ཉེས་པ་དང་ཡོན་ཏན་མིན་པའི་སྐྱོན་ཇི་ལྟར་འོས་པ་་
མི་འདོད་བཞིན་འཐོབ་པར་གྱུར་ཏེ། དཔེར་ན། རུས་སྦལ་ཞིག་གིས་བྱ་ངང་བ་
གཉིས་ཀྱི་ཕན་པའི་ངག་མ་ཉན་པ་ལ་བརྟེན་ནས་ནམ་མཁའ་ལས་ལྷུང་སྟེ་ཤིན་་་་
ཏུ་སྡུག་བསྔལ་བར་གྱུར་ཏོ་ཞེས་གྲགས་ཏེ། སྔོན་རྫིང་བུ་ཞིག་ན་རུས་སྦལ་གཅིག་
དང་། ངང་བ་གཉིས་བཅས་གནས་པ་ལ་ལོ་བཅུ་གཉིས་སུ་ཐོན་པ་བྱུང་ནས་
རྫིང་དེ་བསྐམས་པ་ན། འཇིག་རྟེན་ཆགས་ནས་རིང་པོར་མ་ལོན་པའི་སྐབས་ཀྱི་
དུད་འགྲོ་རྣམས་ཀྱང་སྨྲ་ཤེས་པས། ངང་བ་གཉིས་ཀྱིས་ཁོ་བོ་ཅག་རྫིང་བུ་གཞན་
དུ་འགྲོའོ་ཞེས་སྨྲས་པས། རུས་སྦལ་ན་རེ། གྲོགས་པོ་དག་ཁོ་བོའང་མ་དོར་
5



ལེགས་བཤད་བསྟན་བཅོས་ཕྱོགས་བསྒྲིགས།
ཅིག བདག་ཤིང་ཐུར་ལ་ཁས་བཟུང་གི་ཁྱེད་གཉིས་ཀྱིས་ཤིང་གི་རྩེ་གཉིས་ནས་
བཏེག་ལ་འགྲོའོ་ཟེར། ངང་བས་དེ་ལྟར་ན་ཁྱོད་ངག་མ་སྨྲས་པར་ཚིག་སྲུངས་
ཤིག་ཅེས་བསྒོས་ནས། ངང་བ་གཉིས་ཀྱིས་དེ་ལྟར་ཁྱེར་ཏེ་ནམ་མཁའ་ལ་འགྲོ་བ་
ན། རི་བྲག་གི་བྱིས་པ་རྣམས་ཀྱིས་མཐོང་ནས་ངང་བས་རུས་སྦལ་ཁྱེར་བ་ལྟོས་
ཤིག་ཟེར། ཡང་གཞན་ཞིག་ཏུ་སོང་བ་དང་བྱིས་པ་རྣམས་ཀྱིས་སྔར་བཞིན་ཟེར་
བས། རུས་སྦལ་ཚིག་བསྲུང་མ་ནུས་པར་ངང་བས་ཁྱེར་བ་མིན་གྱི་ང་རང་འགྲོ་
འདོད་པའོ་ཞེས་སྨྲས་པས། ཁ་ནས་ཤིང་ཤོར་ཏེ་ས་ལ་ལྟུང་། དེར་བྱིས་པ་
རྣམས་ཀྱིས་བཟུང་ནས་ཤིན་ཏུ་སྡུག་བསྔལ་བར་གྱུར་ཏོ། །དེའི་ཚེ་ལྷས་སྨྲས་པ།
མཛའ་བཤེས་ཕན་པར་འདོད་རྣམས་ཀྱིས། །སྨྲས་པ་གང་ཞིག་མི་འཛིན་པར། །
རུས་སྦལ་གྱིས་ནི་ཤིང་བཏང་བས། །དེ་ནི་ལྟུང་ཞིང་ལུས་པར་གྱུར། །ཞེས་སྨྲས་
སོ། །དེས་ན་བླུན་པོས་མཁས་པའི་ངག་མི་ཉན་པར་ཅི་དགར་སྤྱོད་པ་ནི་རུས་
སྦལ་ནམ་མཁའ་ལས་ལྷུང་བ་དེ་དང་འདྲ་བར་ཉམས་པར་འགྱུར་རོ། །མཁས་
པའི་སྙན་པ་དང་མི་སྙན་པ་བརྗོད་པའི་སྐྱོན་ཡོན་བཤད་པ་ནི།
མཁས་པ་མཁས་པའི་སྙན་པ་བརྗོད། །
དེ་ཡིས་ལུས་ཅན་དང་བ་འདྲེན། །
རི་བོང་སེམས་དཔའི་གྲགས་པ་གང་། །
བརྒྱ་བྱིན་གྱིས་ནི་བརྗོད་ལ་ལྟོས། །



དགེ་ལྡན་ལེགས་བཤད་ཀྱི་འགྲེལ་བ།
ཞེས་པ་སྟེ། སྐྱོན་ཡོན་ཇི་བཞིན་མཐོང་བའི་མཁས་པ་ནི་མཁས་པ་གཞན་
གྱི་གྲགས་པ་དང་སྙན་པ་ཁོ་ན་བརྗོད་ཅིང་སྒྲོག་ལ་དེ་ཡིས་ལུས་ཅན་རྣམས་དང་
བ་འདྲེན་པར་བྱེད་པ་ཡིན་ཏེ། དཔེར་ན༔ རི་བོང་གི་སྐྱེ་བ་བཟུང་བའི་བྱང་
ཆུབ་སེམས་དཔའི་སྙན་པའི་གྲགས་པ་གང་ཡིན་པ་དེ་ལྷའི་དབང་པོ་བརྒྱ་བྱིན་་་་
གྱིས་བརྗོད་པའི་སྒོ་ནས་ལྷ་མི་ཐམས་ཅད་དད་པ་ལ་བཀོད་པའི་ངོ་མཚར་ལ་་་་་
ལྟོས་ཤིག ཅེས་པའོ། །དེ་ཡང་བདག་ཅག་གི་སྟོན་པ་འདི་སྔོན་སློབ་པ་ལམ་གྱི་
གནས་སྐབས་སུ་སྙིང་རྗེ་དང་སྨོན་ལམ་གྱི་དབང་གིས་དགོན་པའི་གནས་ཡིད་དུ་་
འོང་བ་ཞིག་ན་རི་བོང་གི་སྐྱེ་བ་བཟུང་སྟེ་མཛའ་བའི་གྲོགས་སྲམ་དང་། ཅེ་སྤྱང་
དང་། སྤྲེའུ་བཅས་གནས་སོ། །དེ་དག་ནི་དུད་འགྲོའི་རང་བཞིན་ལས་ལྡོག་སྟེ་
གཏོང་ཕོད་དང༌། སྙིང་རྗེ་ཆེ་བ་དང་། ཆོས་མཐུན་གྱིས་འཚོ་བས་འཚོ་བ་སོགས་
ཡོན་ཏན་གྱི་ཁྱད་པར་ལ་ལྷ་རྣམས་ཀྱང་ངོ་མཚར་བར་གྱུར་ཏོ། །དེའི་ཚེ་རི་བོང་
སེམས་དཔའ་ཆེན་པོ་དེ་བདག་གིས་མགྲོན་ཞིག་འོངས་ན་ཅི་སྦྱིན་སྙམ་དུ་་་་་་
བསམས་པས། རང་གི་ལུས་འདི་སྦྱིན་བྱའི་རྫས་ཀྱི་མཆོག་ཏུ་མཐོང་ནས་གཏོང་
བར་དམ་བཅས་པ་ན། ལྷ་དབང་བརྒྱ་བྱིན་ངོ་མཚར་ཏེ་ཉམས་སད་པའི་ཕྱིར་
བྲམ་ཟེ་ཞིག་ཏུ་སྤྲུལ་ནས་དེ་དང་ཉེ་བར་སོང་སྟེ་བཀྲེས་སྐོམ་གྱིས་ཉམ་ཐག་པ་་་་
ལྟར་བྱས་ཤིང་སྨྲེ་སྔགས་འདོན་པ་ན། སྲམ་གྱིས་ཉ་བདུན་དང་། ཅེ་སྤྱང་གིས་
སྐྱིན་གོར་ཞིག་དང་ཞོ་རྫིའུ་གང་། སྤྲེའུས་ཤིང་ཐོག་ཨ་མྲ་འགའ་ཁྱེར་འོངས་ཏེ་
སྦྱིན་ནོ། །རི་བོང་གིས་རང་ལུས་སྦྱིན་པར་ཐག་བཅད་དེ་ཐབས་བཙལ་བ་ན།



ལེགས་བཤད་བསྟན་བཅོས་ཕྱོགས་བསྒྲིགས།
བརྒྱ་བྱིན་གྱིས་དེར་མེ་མདག་གི་ཕུང་བོ་དུ་བ་མེད་པ་ཞིག་ཏུ་སྤྲུལ་ལོ། །དེར་རི་
བོང་སེམས་དཔའ་ཆེན་པོ་རབ་ཏུ་དགའ་བས་ཚམ་ཚོམ་མེད་པར་མེ་ནང་དུ་་་་་
མཆོངས་པ་ན། བརྒྱ་བྱིན་གྱིས་ཤིན་ཏུ་དད་ཅིང་ཡ་མཚན་ཏེ་རང་ལུས་དངོས་སུ་
བསྟན་ནས་མེ་ནང་ནས་བླངས་ཏེ་ལྷ་ཡུལ་དུ་ཁྱེར། ལྷ་རྣམས་ལ་བསྟན་ཏེ་མཆོད་
ཅིང་བསྟོད་དོ། །ཕྱི་རབས་ཀྱི་ལྷ་དང་། འཛམ་བུ་གླིང་བ་རྣམས་ལའང་སེམས་
དཔའ་ཆེན་པོ་རི་བོང་དེའི་ཤིན་ཏུ་བྱ་དཀའ་བའི་ངོ་མཚར་གྱི་མཛད་པ་བསྟན་་་
ནས་དད་པ་བསྐྱེད་པར་བྱ་བའི་ཆེད། སུམ་ཅུ་རྩ་གསུམ་གྱི་རྣམ་པར་རྒྱལ་བའི་
ཁང་བཟང་དང་། ཆོས་བཟང་ལྷའི་འདུན་ས་དང་། ཟླ་བའི་དཀྱིལ་འཁོར་གྱི་
ངོས་ལ་རི་བོང་དེའི་གཟུགས་བརྙན་བྲིས་ཏེ་བཞག་གོ ། །
བླུན་པོས་མཁས་པའི་མི་སྙན་བརྗོད། །
དེ་ཡིས་ལུས་ཅན་དང་བ་ལྡོག །
མཛའ་བོས་དགེ་སློང་གྱད་ནོར་གྱི། །
མི་སྙན་བརྗོད་པའི་བྱུང་བ་ལྟོས། །
ཞེས་པ་ནི། སྐྱོན་ཡོན་ལ་རྨོངས་པའི་བླུན་པོས་མཁས་པའི་ཡོན་ཏན་མི་
མཐོང་བས་མི་སྙན་པ་དང་གྲགས་པ་མ་ཡིན་པ་སྒྲོག་ཅིང་བརྗོད་ལ་དེ་ཡིས་ལུས་་་
ཅན་རྣམས་ཀྱི་དང་བ་ལྡོག་པར་བྱེད་དེ། དཔེར་ན། མཛའ་བོ་དང་ས་ལས་སྐྱེས་
གཉིས་ཀྱིས་དགེ་སློང་གྱད་བུ་ནོར་གྱི་མི་སྙན་པ་ཡང་ཡང་བརྗོད་པའི་སྔོན་གྱི་་་་་
བྱུང་བ་དེ་ལྟོས་ཤིག དེ་ཡང་ཡུལ་སྡིག་ཅིག་ན་དམག་དཔོན་གྱི་བུ་གྱད་བུ་ནོར་
54



དགེ་ལྡན་ལེགས་བཤད་ཀྱི་འགྲེལ་བ།
ཞེས་བྱ་བ་ཤིན་ཏུ་ཕྱུག་པ་ཞིག་ཡོད་པ་ཁྱིམ་སྤངས་ནས་རབ་ཏུ་བྱུང་སྟེ།
འཕགས་པ་རྟ་ཐུལ་གྱིས་གདམས་ངག་འབོགས་པས་ཀློག་པ་ཐོས་བསམ་དང་།
སྤོང་བ་བསམ་གཏན་ལ་ཤིན་ཏུ་བརྩོན་པར་བྱས་པས་རིང་པོར་མ་ཐོགས་པར་་་་
དགྲ་བཅོམ་ཐོབ་སྟེ། རིག་པ་དང་གྲོལ་བར་སྨྲ་བ་དང་། སྟོན་པས་ཀྱང་གནས་
མལ་འབོགས་པ་རྣམས་ཀྱི་མཆོག་ཏུ་ལུང་བསྟན་པ་ན། ཚེ་རབས་སྔོན་མའི་ཁོན་
ཡོད་པའི་དགེ་སློང་མཛའ་བོ་དང་ས་ལས་སྐྱེས་གཉིས་ཀྱིས་གྱད་བུ་ནོར་གྱིས་དགེ་
སློང་མ་མཛའ་མོ་ལ་མི་ཚངས་པར་སྤྱོད་པས་ཕམ་པ་བྱུང་ངོ་ཞེས་གཞི་མེད་པར་་
སྐུར་བ་བཏབ། ཡང་ལན་ཅིག དགེ་སློང་མ་ཨུཏྤ་ལའི་མདོག་འཕགས་པ་སྤྱད་
བུ་ནོར་གྱི་དྲུང་དུ་ཆོས་ཉན་པའི་ཕྱིར་འདུག་པ་དང་། རི་དྭགས་ཕོ་མོ་གཉིས་
ཕྲད་པའང་དེ་གཉིས་ཀྱིས་མཐོང་ནས་གྱད་བུ་ནོར་དང་། ཨུཏྤ་ལའི་མདོག་ཀྱང་
མཐོང་། མི་ཚངས་པར་སྤྱོད་པ་ཡང་མཐོང་ངོ་ཞེས་གཞི་བག་ཙམ་ཡོད་པ་རྒྱུ་
མཚན་དུ་བྱས་ནས་མི་སྙན་པ་བརྗོད་པ་སོགས་ཡང་དག་པ་མ་ཡིན་པའི་སྐུར་་་་
འདེབས་མང་དུ་བྱས་པ་ན། སྟོན་པས་མི་གཏི་མུག་ཅན་རྫུན་དུ་སྨྲ་བ་ཞེས་
སོགས་རྣམ་གྲངས་དུ་མས་མཛའ་བོ་དང་ས་ལས་སྐྱེས་གཉིས་ལ་སྨད་ནས་བཅས་་
པ་མཛད་དོ། །དེས་ན་མཁས་པའི་སྙན་པ་བརྗོད་པ་ནི་རང་གཞན་ཐམས་ཅད་
ཀྱི་དད་པ་འཕེལ་ཞིང་ཚེ་འདི་ཕྱི་ཐམས་ཅད་དུ་རྣམ་སྨིན་ཡིད་དུ་འོང་བ་འབྱིན་
པ་དང་། ཡོན་ཏན་ཀུན་གྱི་གཞི་བྱེད་ལ། མཁས་པ་དམ་པ་ལ་མི་སྙན་པ་བརྗོད་
པ་ནི་རང་གིས་རང་རྨ་ཕབ་ཅིང་འདི་ཕྱི་ཐམས་ཅད་དུ་རྣམ་སྨིན་ཡིད་དུ་མི་འོང་



ལེགས་བཤད་བསྟན་བཅོས་ཕྱོགས་བསྒྲིགས་
བ་མི་བཟད་པ་མྱོང་བའི་རྒྱུ་ཡིན་ཏེ། སྔོན་རྒྱལ་པོ་གཅིག་གིས་ཆོས་སྨྲ་བ་བྱང་
ཆུབ་སེམས་དཔའ་ལ་མཆོད་པའི་ཕྱིར་ཞག་བདུན་དུ་བུད་མེད་ལྔ་བརྒྱས་གླུ་དང་་
རོལ་མོ་བྱས་པས༔ ཁྱེའུ་བཅུས་ཆོས་སྨྲ་བ་ལ་བུད་མེད་ཀྱིས་སྐུར་བ་བཏབ། ལས་
དེས་ལོ་དགུ་ཁྲིར་དམྱལ་བ་དང༌། ཚེ་རབས་ལྔ་བརྒྱར་ཟ་མ་དང་ཀླ་ཀློ་ལོག་ལྟ་
ཅན་དུ་སྐྱེས། ཚེ་དྲུག་བརྒྱར་དམུས་ལོང་དང་ལྕེ་མེད་པར་གྱུར་ཏེ་སྡུག་བསྔལ་
བསམ་གྱིས་མི་ཁྱབ་པ་མྱོང་བར་མདོ་ལས་གསུངས་པས་བློ་ལྡན་རྣམས་ཀྱིས་་་་་་
གནས་འདི་ལ་གཟབ་པར་བྱའོ། །མཁས་པ་དབུལ་བ་ལ་འཕྱ་སྨོད་བྱེད་རིགས་མི་
རིགས་ཀྱི་ཁྱད་པར་བཤད་པ་ནི།
མཁས་པས་མཁས་པ་དབུལ་མཐོང་ན། །
ལྷག་པར་སེམས་ཀྱིས་ཡི་རང་བྱེད། །
དཀའ་ཐུབ་གཙང་མའི་དྲང་སྲོང་ལ། །
བརྒྱ་བྱིན་དགྱེས་པའི་བྱུང་བ་ལྟོས། །
ཞེས་པ་ནི། འདོད་ཡོན་གྱི་ཉེས་དམིགས་རིག་པའི་མཁས་པས་ནི་མཁས་པ་
གཞན་ནོར་གྱིས་དབུལ་བ་མཐོང་ན་ལྷག་པར་ཡོན་ཏན་དུ་མཐོང་བའི་སེམས་་་
ཀྱིས་རྗེས་སུ་ཡི་རང་བར་བྱེད་དེ། དཔེར་ན། ཆོས་ཕྱིར་དཀའ་ཐུབ་ཀྱི་སྤྱོད་པ་
གཙང་མའི་བརྟུལ་ཞུགས་འཆང་བའི་དྲང་སྲོང་ལ། ལྷ་དབང་བརྒྱ་བྱིན་ཤིན་ཏུ་
དགྱེས་པའི་སྒོ་ནས་རབ་ཏུ་གུས་པས་ཕྱག་འཚལ་ཞིང་མངོན་པར་བསྟོད་པའི་་་༌་
སྔོན་གྱི་བྱུང་བ་ལྟོས་ཤིག ཅེས་པ་སྟེ། སྔོན་བྲམ་ཟེ་སྤུན་བདུན་ཁྱིམ་གྱི་འབྱོར་
56



དགེ་ལྡན་ལེགས་བཤད་ཀྱི་འགྲེལ་བ།
བ་ཐམས་ཅད་སྤངས་ནས་རབ་ཏུ་བྱུང་སྟེ། དགོན་པའི་གནས་མཚོ་བཟང་མོ་མེ་
ཏོག་པདྨ་མང་པོས་བརྒྱན་པ་ཞིག་གི་འགྲམ་ན། སོ་སོར་ཤིང་ལོའི་སྤྱིལ་བོ་བྱས་
ཏེ་གནས་སོ། །དེའི་ཚེ་ནུ་བོ་དྲུག་ཞག་ལྔ་ལྔ་ན་ཕུ་བོ་བྱང་ཆུབ་སེམས་དཔའི་དྲུང་
དུ་ཆོས་ཉན་པའི་ཕྱིར་འགྲོ་བ་མ་གཏོགས་གཞན་གྱི་ཚེ་གཅིག་ལ་གཅིག་བལྟར་མི་
འགྲོ་ལ། བདག་ཉིད་ཆེན་པོ་དེ་ཡང་འཁོར་རྣམས་ལ་འདོད་པའི་ཉེས་དམིགས་
ཞི་བའི་ཕན་ཡོན། བསམ་གཏན་གྱི་མན་ངག་སོགས་འདོམས་པར་མཛད་དོ། །
དེ་དག་གི་བྲན་མོ་ཞིག་ཡོད་པ་དེ་ཡང་གུས་པས་གཡོག་བྱེད་དེ། ཉིན་རེ་བཞིན་
མཚོའི་ནང་ནས་པདྨའི་རྩ་བ་བཏོན་ཏེ་ལོ་མར་ཆ་མཉམ་པར་བགོས་ནས་ཟས་ཀྱི་
དུས་ལ་བབ་པའི་ཚེ་ཏོག་བརྡུངས་པའི་བརྡ་བྱས་པ་ན། རྒན་རིམ་གྱིས་སོང་སྟེ་
རང་རང་གི་སྐལ་བ་བླངས་ནས་སྤྱིལ་བོར་ཆོ་ག་བཞིན་དུ་ལོངས་སྤྱོད་དོ། །དེ་
དག་གི་སྤྱོད་ཚུལ་ཤིན་ཏུ་ངོ་མཚར་བས་གྲགས་པ་ཆེར་གྱུར་པ་བརྒྱ་བྱིན་གྱིས་་་་་
ཐོས་ཏེ་བརྟག་པའི་ཕྱིར་དེར་སོང་ནས། ཞག་ལྔའི་བར་བྱང་ཆུབ་སེམས་དཔའི་
སྐལ་བ་པདྨའི་རྩ་བའི་ཆ་དང་པོ་དེ་མི་སྣང་བར་བྱས་པ་ན། བྱང་ཆུབ་སེམས་
དཔའ་ཉིན་རེ་བཞིན་སོང་ཡང་རང་གི་སྐལ་བ་མི་སྣང་བས་སླར་ལོག་ནས་ཟིན་་་་
བཅད་དེ་གནས་སོ། །དེར་ཞག་ལྔའི་ཕྱི་དྲོའི་དུས་ནུ་བོ་རྣམས་ཆོས་ཉན་པའི་
ཕྱིར་དྲུང་དུ་འདུས་པ་ན། ཕུ་བོ་དེའི་བཞིན་མདངས་ནི་ཉམས། ལུས་ཤིན་ཏུ་
རིད་པའི་ཉམས་དམས་པ་དེ་མཐོང་ནས་ཅི་ནོངས། ཞེས་དྲིས་པས་ཇི་ལྟར་གྱུར་
པ་སྨྲས་སོ། །དེ་ནས་འཁོར་རྣམས་མཚར་ཞིང་ངོ་ཚ་བས་མགོ་སྨད་དེ། རང་རང་



ལེགས་བཤད་བསྟན་བཅོས་ཕྱོགས་བསྒྲིགས།
གཙང་བར་བསྟན་པའི་ཕྱིར་ནུ་བོ་དྲུག་གིས་རིམ་བཞིན་ཚིགས་བཅད་རེ་མནའ་་་
བོར་བ་ནི། བྲམ་ཟེ་ཁྱོད་ཀྱི་རྩ་བ་སུས་ཁྱེར་བ། །འབྱོར་བའི་མཚན་མས་བརྒྱན་
པའི་ཁྱིམ་བདག་དང་། །ཆུང་མ་ཡིད་དུ་འོང་བའང་རྙེད་པར་ཤོག །བུ་དང་ཚ་
བོ་རྣམས་དང་ལྡན་པར་ཤོག །ཅེས་དང་། བྲམ་ཟེ་ཁྱོད་ཀྱི་རྩ་བ་སུས་ཁྱེར་བ། །
ཕྲེང་བ་དོ་ཤལ་ཙན་དན་གོས་བཟང་དང་། །བུ་ཡིས་རེག་པའི་རྒྱན་རྣམས་
ཐོགས་པ་ཡིས། །འདོད་པ་མི་ཟད་པ་ལ་སྤྱོད་པར་ཤོག །ཅེས་དང་། ཁྱོད་ཀྱི་རྩ་
བ་གང་གིས་ཁྱེར་བ་དེ། །ཞིང་རྨོས་པ་ལས་ནོར་དང་བྲན་རྙེད་ཅིང་། །བུ་དང་སྨྲ་
བས་རབ་ཏུ་དགའ་བར་གྱུར། །ཚེ་ལའང་མི་ལྟ་ཁྱིམ་ན་དགའ་བར་ཤོག །ཅེས་
དང་། ཁྱོད་ཀྱི་རྩ་བ་བརྐམ་པས་གང་ཁྱེར་བ། །རྒྱལ་པོས་བྲན་བཞིན་དུལ་བར་
སྤྱོད་པ་ཡིས། །གཙུག་ཏོར་བཏུད་པས་རབ་ཏུ་ཕྱག་བྱས་ཤིང་། །རྒྱལ་པོའི་ཚུལ་
གྱིས་མ་ལུས་ས་སྐྱོང་གྱུར། །ཅེས་དང་། ཁྱོད་ལྟ་བུ་ཡི་རྩ་བ་གང་ཁྱེར་བ། །དེ་ནི་
རྒྱལ་པོའི་མདུན་ན་འདོན་གྱུར་ཏེ། །སྔགས་ལ་སོགས་པས་བདེ་ལེགས་བྱེད་གྱུར་
ཅིག །དེ་བཞིན་རྒྱལ་པོས་བཀུར་སྟི་བྱ་བར་ཤོག །ཅེས་དང་། རྩ་བ་འདོད་ཅིང་
ཡོན་ཏན་མི་འདོད་པ། །རིག་བྱེད་ལོབས་ནས་སྟོན་པར་བྱེད་པ་དང་། །དཀའ་
ཐུབ་ཅན་དུ་རེ་བ་ཆེན་པོ་ཡིས། །ཡུལ་མི་ཀུན་གྱིས་དེ་ལ་མཆོད་པར་ཤོག །ཅེས་
སོགས་རེ་རེས་མནའ་བོར་བ་ན། ཕུ་བོ་བྲམ་ཟེས༔ གང་ཞིག་མ་བརླག་པར་ནི་
བརླག་པའམ། །གང་ཞིག་དེ་འདྲར་ཁྱེར་ལ་དོགས་གྱུར་པ། །འདོད་པ་ཡིད་འོང་
ཅི་བདེར་སྤྱད་ནས་སུ། །ཁྱིམ་ན་གནས་བཞིན་འཆི་བའི་དུས་བྱེད་འགྱུར། །ཅེས་
58



དགེ་ལྡན་ལེགས་བཤད་ཀྱི་འགྲེལ་བ།
འཁོར་རྣམས་ཀྱིས་ཁྱེར་བར་དོགས་པ་རང་ལ་མེད་པར་བསྟན་ཏོ། །དེ་ནས་བརྒྱ་
བྱིན་རང་གཟུགས་བསྟན་ནས་འདོད་པ་ལ་སྨད་པའི་རྒྱུ་མཚན་དྲིས་པའི་ལན་དུ།
འདོད་པའི་ཉེས་དམིགས་བཤད་པས་བརྒྱ་བྱིན་བཟོད་པར་གསོལ་ཏེ་པདྨའི་རྩ་་་
བ་སྦས་པ་རྣམས་སླར་ཕུལ། ཡིད་དགའ་ཞིང་གུས་པས་ཕྱག་འཚལ་ནས་མངོན་
པར་བསྟོད་དེ་མི་སྣང་བར་གྱུར་ཏོ། །དེས་ན་འདོད་པ་ནི་ཕུང་ཀྲོལ་ཀུན་གྱི་རྩ་བ་
ཡིན་པས་རབ་ཏུ་བྱུང་བ་དང་། ཆོས་འདོད་རྣམས་ཀྱི་སྨོན་པའི་གནས་ནི། བྲམ་
ཟེ་སྤུན་བདུན་གྱིས་དམོད་པའི་མནའ་ཐོག་ཏུ་མ་སོང་བ་ཞིག་དགོས་སོ། །ཞེས་
མནའ་ཚིག་རྣམས་འདིར་བཀོད་པ་ཡིན་ནོ། ། །
བླུན་པོས་མཁས་པ་དབུལ་མཐོང་ན། །
ང་རྒྱལ་སེམས་ཀྱིས་ཁྱད་གསོད་བྱེད། །
སྤྲེལ་རྒན་རྣམས་ཀྱིས་མི་བཟུང་ནས། །
མཇུག་མ་མེད་ཅེས་བགད་ལ་ལྟོས། །
ཞེས་པ་ནི། ཟང་ཟིང་ལ་ཤི་སྤར་འཐམས་པའི་བླུན་པོས་མཁས་པ་ནོར་
གྱིས་དབུལ་བ་མཐོང་ན། ནོར་གྱིས་རྒྱུགས་པའི་ང་རྒྱལ་བའི་སེམས་ཀྱིས་ཁྱད་
གསོད་དང་བརྙས་སྨོད་སོགས་བྱེད་དེ། དཔེར་ན། དུད་འགྲོ་སྤྲེལ་རྒན་རྣམས་
ཀྱིས་མི་ཞིག་བཟུང་ནས་འདི་བདག་ཅག་གི་རིགས་ཡིན་པ་ལ་མཇུག་མ་མེད་དོ་་་
ཞེས་འཕྱ་སྨོད་དང་བཞད་གད་བྱས་པར་གྲགས་པ་ལ་ལྟོས་ཤིག་དཔེ་དེ་དང་་་་་་
མཚུངས་སོ། །ཞེས་པའོ། །དེ་ཡང་ལྷོ་ཁམས་ཕྱོགས་སུ་ནགས་ཚལ་ཆེན་པོའི་ནང་
59



ལེགས་བཤད་བསྟན་བཅོས་ཕྱོགས་བསྒྲིགས་
ན་སྤྲེའུ་མང་དུ་ཡོད་པ་ལ། མི་ཞིག་ཞིང་བལྟ་བར་སོང་བས་སྤྲེའུ་མང་པོ་དང་
འཕྲད་དེ་བཟུང་ནས་སྤྲེའུ་རྣམས་བསྐོར་ཏེ། འདི་ནི་བདག་ཅག་གི་རིགས་དང་
འདྲ་བ་ལ་མཇུག་མ་མེད་པ་མཚར་རོ་ཞེས་ཐམས་ཅད་ཀྱིས་བགད་དེ་འཕྱ་སྨོད་་་
བྱས་སོ། །ཞེས་གྲགས་སོ། །དེས་ན་མཁས་པ་དབུལ་བ་ནི་འདོད་ཡོན་གྱི་ཉེས་
དམིགས་མཐོང་ནས་ནོར་གྱི་ཆེད་དུ་རྩོལ་བ་མ་བྱས་པ་ཡིན་པས། ཟང་ཟིང་གི་
ནོར་ལ་སྙིང་པོ་དམ་པར་འཛིན་པའི་བླུན་པོ་དབུལ་ཞིང་ཕོངས་པ་དང་ཤིན་ཏུ་་་
མི་འདྲ་བས་ན་རྗེས་སུ་ཡི་རང་བྱ་བའི་གནས་ཡིན་གྱི་ཁྱད་གསོད་བྱ་བའི་ཡུལ་མ་
ཡིན་ནོ། །དེ་ཡང་ལེགས་འོངས་ཞེས་བྱ་བས་སྔོན་རང་སངས་རྒྱས་ཤིག་ལ་མུ་ཏོ་
བ་ཁ་དོག་ངན་པ་ཞེས་སྨྲས་པས་ཚེ་རབས་ཐམས་ཅད་དུ་གནོད་པ་དང་སྡུག་་་་
བསྔལ་མང་དུ་མྱོང་ཞིང་དམྱལ་བར་ཡུན་རིང་པོར་སྐྱེས། སྲིད་པ་ཐ་མའི་ཚེ་ཡང་
སྤྲང་བོར་གྱུར་ཏེ་སྤྲང་བོ་ཐམས་ཅད་ཀྱིས་བརྡུངས་ཤིང་ཕྱག་དར་ཁྲོད་དུ་བསྐྱལ་
བ་སོགས་སྡུག་བསྔལ་དུ་མ་མྱོང་བར་གསུངས་པས་ཡུལ་དམ་པ་ལ་ཁྱད་གསོད་་་་
བྱེད་པ་ཉེས་དམིགས་ཤིན་ཏུ་ཆེའོ། །དམ་པ་གོང་མ་ལ་བཀུར་སྟི་བྱེད་མི་བྱེད་ཀྱི་
སྐྱོན་ཡོན་བསྟན་པ་ནི།
མཁས་པས་གོང་མ་ཐོད་བཞིན་ཁུར། །
དེ་ཡིས་བདག་ཉིད་གོང་དུ་འཛེགས། །
བཞིན་བཟང་གིས་ནི་ཡུལ་འཁོར་སྲུང༌། །
མཆོག་ཏུ་བཀུར་བའི་ཡ་མཚན་ལྟོས། །



དགེ་ལྡན་ལེགས་བཤད་ཀྱི་འགྲེལ་བ།
ཞེས་པ་ནི། བཀུར་སྟི་བྱ་བའི་ཡུལ་ཡིན་མིན་གྱི་ཁྱད་པར་ཤེས་པའི་མཁས་
པས་རང་ལས་རིགས་རྒྱུད་དང་ཡོན་ཏན་སོགས་ཀྱིས་གོང་མར་གྱུར་པ་དེ་མགོའི་་
ཐོད་བཞིན་དུ་ཁུར་ལ། དེ་ཡི་རྒྱུ་མཐུན་གྱིས་རང་ལའང་གཞན་དག་གིས་ཞེ་ས་
དང་གུས་པ་བྱེད་པ་སོགས་བདག་ཉིད་རིམ་གྱིས་གོང་ནས་གོང་དུ་འཛེགས་ཤིང་
འགྲོ་བར་འགྱུར་ཏེ། དཔེར་ན། བྱ་ངང་བའི་བློན་པོ་བཞིན་བཟང་གིས་ངང་
བའི་རྒྱལ་པོ་ཡུལ་འཁོར་སྲུང་ལ་སྲོག་དང་བྲལ་བར་མཐོང་ཡང་མཆོག་ཏུ་བཀུར་་
བའི་ཡ་མཚན་ལ་ལྟོས་ཤིག ཅེས་པ་དེ། སྔོན་རྒྱལ་སྲས་བདག་ཉིད་ཆེན་པོ་ཡིད་
བཞིན་གྱི་མཚོ་ཆེན་པོ་ཞིག་ན་བྱ་ངང་བའི་རྒྱལ་པོ་ཡུལ་འཁོར་སྲུང་ཞེས་བྱ་བར་་
གྱུར་ཏོ། །དེའི་བློན་པོ་ནི་མཁས་པའི་རང་བཞིན་ཅན་བཞིན་བཟང་ཞེས་བྱ་བ་
ཡོད་ལ། རྒྱལ་བློན་དེ་གཉིས་ཀྱི་ཡོན་ཏན་གྱི་ཁྱད་པར་ཤིན་ཏུ་ངོ་མཚར་ཆེ་བས་
ཕྱོགས་ཐམས་ཅད་དུ་གྲགས་པ་ལས། ཝ་ར་ཎཱ་སིའི་རྒྱལ་པོ་ཚངས་བྱིན་གྱིས་ཐོས་
ཏེ། དེ་གཉིས་འགུག་པའི་ཐབས་སུ་སྐྱེད་མོས་ཚལ་དང་མི་རིང་བར་མེ་ཏོག་སྣ་
ཚོགས་ཀྱིས་བརྒྱན་པའི་མཚོ་ཁྱད་པར་དུ་འཕགས་པ་ཞིག་བྱེད་དུ་བཅུག་གོ །དེ་
ནས་ངང་བ་ཁྱོ་ཤུག་གཉིས་ཤིག་དེ་མཐོང་ནས་ཡིད་བཞིན་གྱི་མཚོ་ལ་སོང་སྟེ།
ངང་བའི་རྒྱལ་པོ་ལ་མཚོའི་ཡོན་ཏན་བརྗོད་དེ་དེར་གཤེགས་པར་ཡང་ཡང་་་་་
བསྐུལ་བས་ངོ་མ་བཟློག་སྟེ། ངང་བ་རྒྱལ་བློན་འཁོར་བཅས་ཝ་ར་ཎཱ་སིའི་མཚོ་
དེར་ལྷགས་སོ། །མཚོའི་ནང་ན་རྙི་བཙུགས་ཡོད་པས་ངང་བའི་རྒྱལ་པོའི་རྐང་པ་
གཉིས་རྙེས་ཟིན་པ་ན་ངང་བའི་འཁོར་གཞན་ཐམས་ཅད་འཕུར་ཏེ་བྱེར་མོད།



ལེགས་བཤད་བསྟན་བཅོས་ཕྱོགས་བསྒྲིགས།
བཞིན་བཟང་ནི་རྙིས་མ་ཟིན་ཀྱང་རྒྱལ་པོ་ལ་མཛའ་གཅུགས་ཀྱིས་གཏོང་མ་ཕོད་་་་
པར་དྲུང་དུ་འཁོད་ནས། བྱ་གཤོར་བའི་རྔོན་པ་སླེབས་པ་ལ་སྙན་པའི་དབྱངས་
ཀྱིས་མིའི་སྐད་དུ། ཡིད་ལ་འབབ་པའི་གཏམ་མང་པོ་སྨྲས་པས་མི་དེ་ཤིན་ཏུ་ངོ་
མཚར་ཏེ། ངང་བ་རྒྱལ་བློན་གཉིས་རྒྱལ་པོ་ཚངས་བྱིན་གྱི་སྤྱན་སྔར་ཁྱེར་ནས་
སྙན་པའི་གཏམ་སྨྲས་པ་རྣམས་སྙན་དུ་གསོལ་བས། རྒྱལ་པོ་ཡང་དད་ཅིང་ངོ་
མཚར་ནས་ངང་བ་རྒྱལ་བློན་དེ་གཉིས་རིན་པོ་ཆེའི་ཁྲིའི་སྟེང་དུ་བཞག་བཀུར་སྟི་
དང་མཆོད་པ་རྒྱ་ཆེན་པོ་བགྱིས། ངང་བ་རྒྱལ་བློན་གཉིས་ཀྱིས་ཀྱང་རྒྱལ་པོ་
འཁོར་བཅས་ལ་ཆོས་རྒྱ་ཆེར་བཤད་དེ་སླར་ཡང་སྔར་གྱི་གནས་སུ་གཤེགས་ནས་
ངང་བའི་འཁོར་གྱིས་མཚོན་པའི་འགྲོ་བ་མང་པོའི་དོན་མཛད་དོ། །དེས་ན་དམ་
པ་ལ་བཀུར་སྟི་བྱས་ན་འཕྲལ་དང་ཡུན་དུ་དགེ་ཞིང་རྣམ་སྨིན་ཡིད་དུ་འོང་བ་་་
སྟེར་བས་ན། སྲོག་ལ་བབ་ཀྱང་དམ་པ་རྣམས་ལ་བཀུར་སྟི་དང་གུས་པ་ལྷོད་
པར་མི་བྱའོ། །
བླུན་པོས་གོང་མ་ཁྱད་དུ་གསོད། །
དེ་ཡིས་བདག་ཉིད་འོག་ཏུ་ལྷུང་། །
གཙུག་ཕུད་ཅན་གྱིས་རང་གི་ཕ། །
དགྲ་བཅོམ་བསད་པའི་ཉེས་དམིགས་ལྟོས། །
ཞེས་པ་ནི། བཀུར་བའི་ཞིང་ཡིན་མིན་ལ་རྨོངས་པའི་བླུན་པོས་ཡུལ་གོང་
མ་ལ་ཁྱད་དུ་གསོད་དེ་མི་བཀུར་ལ། དེ་ཡི་རྣམ་སྨིན་གྱིས་བདག་ཉིད་འོག་ཏུ་
62



དགེ་ལྡན་ལེགས་བཤད་ཀྱི་འགྲེལ་བ།
ལྟུང་ཞིང་ཉམས་པར་འགྱུར་ཏེ། དཔེར་ན། སྒྲ་སྒྲོག་གི་རྒྱལ་པོ་གཙུག་ཕུད་ཅན་
གྱིས་རང་གི་ཕ་རྒྱལ་སྲིད་སྤངས་ནས་རབ་ཏུ་བྱུང་སྟེ་དགྲ་བཅོམ་པའི་འབྲས་བུ་་་
ཐོབ་པ་བསད་པས་མཐོང་ཆོས་ལ་རྣམ་སྨིན་མི་བཟད་པ་མྱོང་བའི་ཉེས་དམིགས་་
ལྟོས་ཤིག ཅེས་པའོ། །དེ་ཡང་གྲོང་ཁྱེར་སྒྲ་སྒྲོག་གི་རྒྱལ་པོ་ཨུ་ཏྲ་ཡ་ན་དང་།
རྒྱལ་པོའི་ཁབ་ཀྱི་རྒྱལ་པོ་གཟུགས་ཅན་སྙིང་པོ་གཉིས་གྲོགས་བཤེས་སུ་གྱུར་ཏེ་་་་
ཕན་ཚུན་སྐྱེས་བསྐུར་རེ་བྱེད་དོ། །ལན་ཅིག་ཨུ་ཏྲ་ཡ་ནས་ནོར་བུའི་ཁྲབ་རིན་
ཐང་གཞལ་དུ་མེད་པ་ཞིག་བསྐུར་བ་ན། སྐྱེས་ལན་དུ་གཟུགས་ཅན་སྙིང་པོས་
སངས་རྒྱས་ཀྱི་སྐུ་གཟུགས་བྲིས་ཏེ་བསྐུར་བས། འོག་ཏུ་རྟེན་འབྲེལ་བཅུ་གཉིས་
བྲིས་པ་མཐོང་སྟེ་རྟེན་འབྲེལ་ལུགས་འབྱུང་ལྡོག་ལ་བརྟགས་པས་ཨུ་ཏྲ་ཡ་ནས་་་
བདེན་པ་མཐོང་ངོ༌། །དེ་ནས་རང་གི་བུ་གཙུག་ཕུད་ཅན་ལ་རྒྱལ་སྲིད་གཏད་དེ་
སྟོན་པའི་སྤྱན་སྔར་ཕྱིན་ནས་ཚུར་ཤོག་གི་སྒོ་ནས་བསྙེན་པར་རྫོགས་པར་མཛད་་
ལ། རེ་ཞིག་ན་གཙུག་ཕུད་ཅན་ཚོས་མ་ཡིན་པས་རྒྱལ་སྲིད་བྱེད་པར་ཐོས་ནས་
དེ་བཟློག་པའི་ཕྱིར་སྒྲ་སྒྲོག་ཏུ་འབྱོན་པས་བློན་པོ་སྡིག་ཅན་གཉིས་ཀྱིས་གཙུག་་་་
ཕུད་ཅན་ལ་ཡབ་རྒྱལ་པོ་རྒྱལ་སྲིད་འཕྲོག་ཕྱིར་འབྱོན་གྱིས་དེ་བསད་པར་བྱའོ་་་་
ཞེས་ནན་གྱིས་བསྐུལ་བས་ཁས་བླངས་ཏེ་གཤེད་མ་བཏང་བ་ན། ཨུ་ཏྲ་ཡ་ནས་
བར་དེར་བརྩོན་འགྲུས་བརྩམས་པས་དགྲ་བཅོམ་ཐོབ་སྟེ་གཤེད་མ་ལ་བསྒོ་བ།
གཙུག་ཕུད་ཅན་ལ་ཁྱོད་ཀྱིས་ཕ་བསད་པ་དང་། དགྲ་བཅོམ་པ་བསད་པའི་
མཚམས་མེད་གཉིས་བྱས་པས་དམྱལ་བ་མནར་མེད་དུ་སྐྱེ་དགོས་ཀྱི་བཤགས་པ་་་



ལེགས་བཤད་བསྟན་བཅོས་ཕྱོགས་བསྒྲིགས།
གྱིས་ཤིག ཅེས་སྨྲས་ཟེར་ནས་གཤེད་མ་གཉིས་ཀྱིས་བཀྲོངས་སོ། །དེ་ནས་བློན་
པོ་སྡིག་ཅན་གཉིས་ཀྱིས་གཡོ་ཐབས་སྣ་ཚོགས་ཀྱི་སྒོ་ནས་གཙུག་ཕུད་ཅན་ལོག་་་་
པར་ལྟ་བ་ལ་སྦྱར་ཏེ། འཕགས་པ་ཀ་ཏྱཱ་ཡ་ནའི་སྟེང་དུ་ས་གཏོར་དུ་བཅུག ལས་
ཚབས་ཆེན་དེ་དག་གིས་ཉི་མ་བདུན་ནས་གྲོང་ཁྱེར་སྒྲ་སྒྲོག་སའི་ཆར་གྱིས་མནན་
ཏེ་རྒྱལ་བློན་སྡིག་ཅན་འཁོར་བཅས་དམྱལ་བ་མནར་མེད་དུ་སོང་ངོ་། །དེས་ན་
ཡུལ་དམ་པ་ལ་ཁྱད་གསོད་ཀྱིས་གནོད་པ་བྱེད་པ་དང་། སྡིག་གྲོགས་ཀྱིས་ཟིན་
པ་ནི་མཐོང་ཆོས་ལ་རྣམ་སྨིན་འཇིགས་སུ་རུང་བ་མྱོང་བའི་རྒྱུ་ཡིན་པས་སྲོག་ལ་་
བབ་ཀྱང་རུང་། སྐྱེ་བ་དང་ཚེ་རབས་ཐམས་ཅད་དུ་དེ་འདྲའི་ལས་མི་བྱེད་པའི་
སྨོན་ལམ་ཡང་དང་ཡང་དུ་གདབ་པར་བྱའོ། །བདེན་རྫུན་གྱི་སྐྱོན་ཡོན་བསྟན་པ་
མཁས་པས་བདེན་པར་སྨྲ་བ་ཡིས། །
རང་ཚིག་གཞན་གྱིས་ཚད་མར་བྱེད། །
རྒྱལ་པོའི་སྲས་ཀྱིས་བདེན་སྨྲས་པས། །
སུ་དཱ་བུ་ཡིས་མཉན་ལ་ལྟོས། །
ཞེས་པ་ནི། བདེན་རྫུན་གཉིས་ཀྱི་ཕན་ཡོན་དང་ཉེས་དམིགས་རིག་པའི་
མཁས་པ་དེས་ནི་བདེན་པ་ཁོ་ན་སྨྲ་བས་ན། རང་གི་ཚིག་གང་སྨྲ་བ་ཐམས་ཅད་
གཞན་གྱིས་ཚད་མར་བྱེད་དེ། དཔེར་ན། རྒྱལ་པོའི་སྲས་ཟླ་བས་བདེན་པ་
འབའ་ཞིག་སྨྲས་པས་མི་ཤ་ཟ་བའི་སུ་དཱ་སའི་བུ་སྟེ་སྲིན་པོ་རྐང་བཀྲ་ཡིས་དེའི་་་་
64



དགེ་ལྡན་ལེགས་བཤད་ཀྱི་འགྲེལ་བ།
ཚིག་ཡིད་ཆེས་ནས་ཇི་སྐད་སྨྲས་པ་བཞིན་མཉན་པ་ལ་ལྟོས་ཤིག ཅེས་པའོ། །
འདི་ནི་རྒྱལ་པོ་སུ་དཱ་ས་ཞེས་བྱ་བ་ཞིག་ནགས་ཚལ་དུ་ཕྱིན་ཏེ་སེང་གེ་མོ་དང་་་་
འདུས་པ་ལས་སྐྱེས་པ་རྐང་བཀྲ་ཞེས་བྱ་བ་སྟེ་རྒྱལ་པོའི་བུར་བྱས་པའོ། །སུ་ནི་
བཟང་བ་དང་ལེགས་པ་སོགས་དང་། དཱ་ས་ནི་བྲན་གཡོག་དང་འབངས་ཀྱི་མིང་
ཡིན་པས་བྲིན་བཟང་ངམ་ལེགས་པའི་འབངས་ཞེས་པའོ། །དེ་ཡང་བདག་ཅག་
གི་སྟོན་པ་འདི་སྔོན་ཀུ་རིའི་རྒྱུད་དུ་རྒྱལ་པོའི་སྲས་ཟླ་བ་ཞེས་བྱ་བར་སྐུ་འཁྲུངས་
པར་གྱུར་ཏོ། །རྒྱལ་བུ་དེ་ནི་མཚོའི་ནང་གི་པདྨ་བཞིན་དུ་སྐྱེ་དྲག་པར་གྱུར་ཏེ་
རིག་བྱེད་དང་། སྒྱུ་རྩལ་ལ་མཁས་པ། འབངས་རྣམས་ལ་ཤིན་ཏུ་བྱམས་པ།
དེས་པ་དང༌། གཏོང་ཕོད་པ་དང་། སྙིང་རྗེ་ཆེ་བ་སོགས་ཡོན་ཏན་གྱིས་བརྒྱན་
པས་ཡབ་རྒྱལ་པོའི་རྒྱལ་ཚབ་ཏུ་དབང་བསྐུར་ཏོ། །རེ་ཞིག་ཅིག་ན་དཔྱིད་ཀྱི་
དུས་ལ་བབ་པའི་ཚེ་སྐྱེད་མོས་ཚལ་ཡིད་དུ་འོང་བར་རྩེ་བའི་ཕྱིར་འཁོར་མི་མང་
བ་ཞིག་གིས་བསྐོར་ནས་བྱོན་པ་ན། བྲམ་ཟེ་ལེགས་བཤད་ཀྱི་སྐྱེས་ཁྱེར་བ་ཞིག་
ཀྱང་དྲུང་དུ་ལྷགས། དེར་གློ་བུར་དུ་འཁོར་རྣམས་འཇིགས་ཤིང་རྟབ་རྟབ་པོར་
གྱུར་ནས། ལྷ། སུ་དཱ་སའི་བུ་རྐང་བཀྲ་གཤིན་རྗེ་མངོན་སུམ་འདྲ་བ་འཇིགས་སུ་
རུང་བ་དེ་འདིར་འོང་ངོ༌། །ཞེས་གསོལ་ཏོ། །རྐང་བཀྲ་འདི་མིའི་རྒྱལ་པོ་བྱས་པ་
ལ་མཆོད་གནས་དྲང་སྲོང་ཁྲོས་ཏེ་ཁྱོད་ལོ་བཅུ་གཉིས་སུ་མི་ཤ་ཟ་བར་གྱུར་ཅིག་་
ཅེས་དམོད་པ་བྱས་པས་མི་ཤ་ཟ་བ་ན། འབངས་རྣམས་ལོག་ནས་གསོད་པར་
བརྩམས་ཏེ་སྐྱེད་མོས་ཚལ་དུ་བསྐོར་བའི་ཚེ། སྨོན་ལམ་ལོག་པ་བཏབ་པས་དེ་མ་



ལེགས་བཤད་བསྟན་བཅོས་ཕྱོགས་བསྒྲིགས།
ཐག་དཔའ་རྩལ་ཤིན་ཏུ་ཆེ་བའི་སྲིན་པོར་གྱུར་ཏེ་ནམ་མཁའ་ལ་འཕུར་ནས་མིས་
མི་ཐར་པའི་བྲག་རྫོང་ཞིག་ན་གནས་བཅས། མི་རྣམས་བཟུང་ནས་བསད་པའི་
ཁྲག་ཞག་དང་ཀེང་རུས་གཅལ་དུ་བཀྲམས་ཏེ་མི་ཤ་འབའ་ཞིག་ཟ་བར་བྱེད་དོ། །
དེར་རྒྱལ་བུ་ཟླ་བས་གོ་མཚོན་སོགས་གང་ཡང་མེད་པར་དྲུང་དུ་བྱོན་པས་ཕྲག་་་
པ་ལ་ཁུར་ནས་རྫོང་དུ་ཁྱེར་རོ། །རྒྱལ་བུས་བསམས་པ། བྲམ་ཟེ་ལས་ལེགས་པར་
བཤད་པ་མ་ཐོས་ཤིང་དེས་ཀྱང་བདག་སླར་འོང་དུ་རེ་ཞིང་སྡོད་དོ་སྙམ་དུ་སྙིང་་
བརྩེ་བས་མཆི་མ་བྱུང་ངོ༌། །རྐང་བཀྲ་ན་རེ། ཁྱོད་མིག་མཆི་མས་བཀང་ཡང་
འཆི་བདག་གི་ཁ་ནས་ག་ལ་ཐར་ཞེས་ཁྲེལ་རྒོད་བྱེད་དོ། །བྱང་ཆུབ་སེམས་
དཔས་བདག་འཆི་བས་འཇིགས་ནས་མཆི་མ་བྱུང་བ་མ་ཡིན་གྱི། ལེགས་པར་
བཤད་པ་མ་ཐོས་ཤིང་བྲམ་ཟེ་ལ་བསྙེན་བཀུར་མ་བྱས་པས་བདག་རེ་ཞིག་བཏང་
དུ་གསོལ། སླར་འོང་ངོ་གསུངས་པས། རྐང་བཀྲས་བསམས་པ། འདི་ནི་ཆོས་
དང་ལྡན་ཞིང་རྫུན་མི་སྨྲ་བར་གྲགས་པས་འོང་ཡང་སྲིད་བདེན་རྫུན་བལྟའོ་སྙམ་
སྟེ་བཏང་ངོ༌། །རྒྱལ་བུས་རང་གི་ཕོ་བྲང་དུ་སོང་ནས། བྲམ་ཟེ་ལས་ཆོས་ཚིགས་
སུ་བཅད་པ་བཞི་ཐོས། ཆོས་ཀྱི་ཡོན་དུ་གསེར་སྲང་སྟོང་ཕྲག་བཞི་ཕུལ། ཡབ་
རྒྱལ་པོ་འཁོར་བཅས་ཀྱིས་ཇི་ལྟར་བཤོལ་བཏབ་ཀྱང་མ་གསན་པར་སྲིན་པོའི་
ཐད་དུ་བྱོན་པ་ན། སུ་དཱ་སའི་བུ་ཤིན་ཏུ་ངོ་མཚར་ཏེ་བྲམ་ཟེ་ལས་ཐོས་པའི་
ལེགས་བཤད་དེ་བསྟན་དུ་གསོལ་ཞེས་ནན་གྱིས་ཞུས་པས། འདུལ་བའི་དུས་ལ་
བབ་པར་གཟིགས་ནས་ཚིགས་སུ་བཅད་པ་བཞིའི་ཆོས་བསྟན་པ་ན། སུ་དཱ་སའི་



དགེ་ལྡན་ལེགས་བཤད་ཀྱི་འགྲེལ་བ།
བུ་རང་གི་སྔར་གྱི་སྤྱོད་པ་ལ་འགྱོད་པ་དྲག་པོ་སྐྱེས། རབ་ཏུ་དད་དེ་མིག་མཆི་
མས་གང་བཞིན་དུ་བྱང་ཆུབ་སེམས་དཔའི་ཞབས་ལ་འཇུས་ཏེ་དམ་པ་བཞི་་་་་་
འབུལ་བར་དམ་བཅས་པ་ན། བདེན་པའི་བརྟུལ་ཞུགས་དང་། སྲོག་གཅོད་པ་
དང་། མི་ཤ་ཟ་བ་སྤངས་པ་དང་། རྒྱལ་རིགས་ཀྱི་བུ་བརྒྱ་ཙམ་བཙོན་དུ་བཟུང་
བ་རྣམས་གཏོང་དུ་བཅུག་སྟེ། སུ་དཱ་སའི་བུ་དང་བཅས་པ་རང་རང་གི་སྔར་གྱི་
རྒྱལ་སྲིད་ལ་བཀོད་པར་མཛད་དོ། །དེས་ན་བདེན་པའི་ཚིག་བསྲུངས་ན་དམུ་
རྒོད་གདུག་རྩུབ་ཅན་ཇི་ལྟར་ཡང་རུང་། རང་ཚིག་ཚད་མར་བྱེད་པ་དང་། སྐྱེས་
བུ་དམ་པ་དང་ཕྲད་པ་དང་། དམ་པའི་ཆོས་ཉན་ན་རྒྱུད་ངང་གིས་འདུལ་བ་
ཡིན་ནོ། །
བླུན་པོས་རྫུན་པར་སྨྲ་བ་ཡིས། །
རང་ཚིག་གཞན་གྱིས་རིས་སུ་འབོར། །
མུ་སྟེགས་བྱེད་ཀྱིས་རྫུན་སྨྲས་པས། །
ཁྱིམ་བདག་ལུག་གིས་སྤངས་ལ་ལྟོས། །
ཞེས་པ་ནི། རྫུན་གྱི་ཉེས་དམིགས་མ་མཐོང་བའི་བླུན་པོས་ནི་དོན་མེད་དུ་
རྫུན་སྨྲ་བར་བྱེད་པ་དེ་ཡིས་རང་ཉིད་ཚིག་གང་སྨྲས་གཞན་གྱིས་དང་དུ་མི་ལེན་་
ཞིང་རིས་སུ་བོར་བར་འགྱུར་ཏེ། དཔེར་ན། མུ་སྟེགས་བྱེད་རྣམས་ཀྱིས་འདུ་
ཤེས་བསྒྱུར་ཏེ་རྫུན་སྨྲས་པས་ཁྱིམ་བདག་ལུག་གིས་དེའི་ཚིག་མཆིལ་མའི་ཐལ་བ་་་
བཞིན་སྤུངས་པ་ལ་ལྟོས་ཤིག ཅེས་པ་སྟེ། སྔོན་གྲོང་ཁྱེར་བཟང་བྱེད་ན་ཁྱིམ་
67



ལེགས་བཤད་བསྟན་བཅོས་ཕྱོགས་བསྒྲིགས།
བདག་ལུག་ཅེས་བྱ་བ་ཆུང་མ་དང་། བུ་དང་། མནའ་མ་དང་། བྲན་དང་།
བྲན་མོ་བཅས་མི་བསོད་ནམས་ཆེ་བ་དྲུག་ཡོད་ལ། སྟོན་པ་སངས་རྒྱས་ཀྱིས་དེ་
དག་འདུལ་བའི་དུས་ལ་བབ་པར་གཟིགས་ནས་གྲོང་ཁྱེར་བཟང་བྱེད་དུ་་་་་་
གཤེགས་སོ། །དེ་ན་གནས་པའི་མུ་སྟེགས་བྱེད་རྣམས་སྟོན་པ་གཤེགས་པར་ཐོས་
ནས་མི་དགའ་སྟེ། དགེ་སྦྱོང་གོའུ་ཏ་མ་སྤུ་གྲིའི་སེར་བ་འབེབས་ཤིང་། མི་མང་
པོ་ཞིག་བུ་དང་ཁྱིམ་ཐབ་མེད་པར་བྱེད་པ་དེ་འདིར་འོང་གི བདག་ཅག་གཞན་
དུ་འགྲོའོ༑ །ཞེས་སྨྲས་སོ། །ཁྱིམ་བདག་རྣམས་ཀྱིས་འདིར་བཞུགས་ཤིག་ཅེས་
བཀག་པས། དེ་ལྟར་ན་ཉེ་འཁོར་གྱི་རྩྭ་ཐམས་ཅད་རྔོས། འདུག་གནས་རྣམས་
ཞིག མེ་ཏོག་དང་འབྲས་བུའི་ཤིང་ཚོད། ཆུ་ཐམས་ཅད་ལ་དུག་ཐོབ་ལ། ཁྱེད་
ཅག་ཐམས་ཅད་གྲོང་ཁྱེར་གྱི་ནང་དུ་འདུས་ནས་སུས་ཀྱང་དགེ་སྦྱོང་གོའུ་ཏ་མ་་་
ལ་བལྟ་བར་མི་འགྲོ་ཞིང་། སུ་འགྲོ་བ་ལ་ཀརྞ་པ་ན་དྲུག་ཅུས་ཆད་པའི་ཁྲིམས་
གྱིས་ཤིག ཅེས་སྨྲས་པས། ཐམས་ཅད་ཀྱིས་དེ་ལྟར་བྱས་སོ། །དེར་སྟོན་པས་
ཁྲིམ་བདག་ལུག་ལ་ང་ཁྱོད་ཀྱི་ཆེད་དུ་འོངས་ན། ཁྱོད་བང་མཛོད་སྟོང་བ་ལ་
བལྟས་པ་ཙམ་གྱིས་ནོར་གྱིས་གང་བར་གྱུར་པ་ཡིན་པ་ལ་ཀརྟ་པ་ན་དྲུག་ཅུ་་་་་
འཛལ་ནས་འདིར་ཅིའི་ཕྱིར་འོང་མི་ནུས། ཞེས་བུ་མོ་ཞིག་ལ་འཕྲིན་བསྐུར་བས།
ཁྱིམ་བདག་ལུག་གིས་མུ་སྟེགས་བྱེད་ཀྱི་ཚིག་རིས་སུ་བོར་ཏེ་ཀརྞ་པ་ན་དྲུག་ཅུ་་་་
སྒོར་བཞག་ནས། སྟོན་པའི་སྤྱན་སྔར་སོང་སྟེ་ཆོས་ཉན་པས་བདེན་པ་མཐོང་
ངོ༌། །སླར་ཁྱིམ་དུ་འོངས་ཏེ་སུས་སྟོན་པ་མཇལ་བར་འདོད་པ་དེ་ལ་ཀཆུ་པ་ནའི་
68



དགེ་ལྡན་ལེགས་བཤད་ཀྱི་འགྲེལ་བ།
ཆད་པ་ངས་གཞལ་ལོ་ཞེས་སྒྲོག་པ་ན། སྐྱེ་བོའི་ཚོགས་རྣམས་ཁྲིམས་ཞིག་སྟེ་སྟོན་
པའི་དྲུང་དུ་འདུས་པ་ན་དེ་རྣམས་ལ་ཆོས་བསྟན་པས་འབྲས་བུ་བཞི་ནས་སྐྱབས་
འགྲོ་དང་བསླབ་པའི་གཞིའི་བར་ལ་བཀོད་དོ། །དེས་ན་རྫུན་སྨྲ་བ་ནི་རང་
གཞན་ཐམས་ཅད་ཕུང་དུ་འཇུག་པའི་རྒྱ་དང་། སྡིག་གྲོགས་ཀྱི་ཁ་ལ་ཉན་ན་
དོན་ཆེན་པོ་ལས་ཉམས་པར་རིག་པར་བྱ་སྟེ། ཁྱིམ་བདག་དབང་པོ་མེད་པས་
སྔོན་ཆུང་མས་བསྐུལ་ཏེ་རང་དབང་མ་བྱུང་བར་ཤེས་བཞིན་དུ་ནོར་ཁྱེར་བ་མི་་
དྲན་ནོ་ཞེས་རྫུན་གཅིག་སྨྲས་པར་ཞལ་ལྕེ་བཅད་པས་དམྱལ་བ་ཆེན་པོར་སྐྱེས་་་་
ནས་སྡུག་བསྔལ་སྣ་ཚོགས་མྱོང་བ་དང་། དེ་ནས་མིར་སྐྱེས་ཀྱང་སྐྱེ་བ་ལྔ་བརྒྱའི་
བར་དུ་མིག་དང་། རྣ་བ་དང་། ལྕེ་དང་། རྐང་ལག་མེད་པ་ཕོ་མཚན་ཙམ་ཡོད་
པའི་ཤའི་གོང་བོ་འབའ་ཞིག་ཏུ་གྱུར་པར་མདོ་སྡེ་ལས་གསུངས་པས་སྲོག་ལ་བབ་
ཀྱང་རྫུན་མི་སྨྲ་བ་ལ་བསླབ་པར་བྱའོ། །འཕྲལ་ཡུན་གཉིས་ཀྱི་བདེ་ལ་འཇུག་
ལྡོག་བྱེད་པའི་ཁྱད་པར་ནི།
མཁས་པས་འཕྲལ་དང་ཕྱིས་གཉིས་ལས། །
ཕྱིས་སུ་བདེ་བ་མཆོག་ཏུ་བྱེད། །
ཐམས་ཅད་སྒྲོལ་གྱི་དཀའ་ཐུབ་ཀྱིས། །
ཆོས་སྐུའི་བདེ་བ་ཐོབ་ལ་ལྟོས། །
ཞེས་པ་ནི། གནས་སྐབས་ཀྱི་བདེ་བ་ཙམ་ལ་མ་ཆགས་པའི་མཁས་པ་དེས་
ནི་འཕྲལ་དང་ཕྱིས་གཉིས་ལས་ཕྱིས་སུ་བདེ་བར་འགྱུར་བ་མཆོག་ཏུ་མཐོང་ནས་་
69



ལེགས་བཤད་བསྟན་བཅོས་ཕྱོགས་བསྒྲིགས།
དེའི་རྒྱུ་ལ་བརྩོན་པར་བྱེད་དོ། །དཔེར་ན། བྱང་ཆུབ་སེམས་དཔའ་ཆེན་པོ་
ཐམས་ཅད་སྒྲོལ་གྱིས་འཕྲལ་དུ་ཤིན་ཏུ་བྱ་དཀའ་བ་གཅེས་པའི་ནོར་དང་། བུ་
དང་། ཆུང་མ་སོགས་ཀྱང་སྦྱིན་པར་བཏང་སྟེ་ནགས་ཚལ་དུ་དཀའ་ཐུབ་མཛད་
པ་ལ་བརྟེན་ནས་མཐར་རྒྱལ་བ་དབང་པོའི་ཏོག་ཏུ་སངས་རྒྱས་ཏེ་ཆོས་སྐུའི་བདེ་
བ་དམ་པ་ཐོབ་པ་ལ་ལྟོས་ཤིག ཅེས་པའོ། །དེ་ཡང་བདག་ཅག་གི་སྟོན་པ་ཐུགས་
རྗེ་ཅན་འདི་སྔོན་ཤི་པི་པ་རྣམས་ཀྱི་རྒྱལ་པོ་ཀུན་ཏུ་རྒྱལ་བ་ཞེས་བྱ་བའི་སྲས་་་་་
ཐམས་ཅད་སྒྲོལ་དུ་སྐུ་འཁྲུངས་པར་གྱུར་ཏོ། །རྒྱལ་བུ་དེ་ནི་སྤྱིར་མཁས་པ་དང་
དུལ་བ་དང་སྙིང་རྗེ་ཆེ་བ་དང༌། ཁྱད་པར་ལུས་སྲོག་ལོངས་སྤྱོད་གང་ལའང་མ་
ཆགས་པར་སློང་བའི་སྐྱེ་བོ་ཐམས་ཅད་ཚིམ་པར་མཛད་ཅིང་སྙན་པའི་གྲགས་པ་
ཕྱོགས་ཀུན་ཏུ་ཁྱབ་པར་གྱུར་པའོ། །བདག་ཉིད་ཆེན་པོ་དེས་གྲོང་ཁྱེར་གྱི་ཁོར་
ཡུག་ན་སྦྱིན་གཏོང་གི་ཁང་བ་བརྩིགས་ཏེ་ཉིན་རེ་བཞིན་སློང་བ་རྣམས་ལ་གང་་་
ལ་གང་འདོད་ཀྱི་ནོར་གྱིས་ཚིམས་པར་བྱེད་དོ། །རེ་ཞིག་ན་གཅེས་ནོར་ཡུལ་ན་
དཀོན་པའི་གླང་བོ་རིན་པོ་ཆེ་མཆོག་ཅིག་ཡོད་པ། ཉི་འོག་གི་རྒྱལ་པོ་ཞིག་ཕྲག་
དོག་སྐྱེས་ཏེ་བྲམ་ཟེ་དག་སློང་དུ་བཏང་ངོ༌། རྒྱུལ་བུ་གླང་བོ་ཆེ་མཆོག་དེ་ལ་
བཞོན་ནས་སྦྱིན་གཏོང་གི་ཁང་བ་ཉུལ་དུ་སོང་བ་མཐོང་ནས་སློང་བས། འདི་ལྟ་
བུའི་ནོར་རླབས་ཆེན་པོ་སློང་ཕོད་པ་ནི་རྙེད་པར་དཀའ་བའོ་སྙམ་ནས་ཡིད་་་་་་
དགའ་ཞིང་གུས་པས་གླང་བོ་མཆོག་དེ་སྦྱིན་པར་བཏང་ངོ༌། །དེ་ཐོས་ནས་ཤི་མི་
པ་རྣམས་འཁྲུགས་ཏེ་ཡབ་རྒྱལ་པོའི་དྲུང་དུ་སོང་ནས། མི་བཟོད་ཅིང་ཞེ་ས་



དགེ་ལྡན་ལེགས་བཤད་ཀྱི་འགྲེལ་པ།
བཏང་ནས་སྨྲས་པ། ལྷ། ཕ་རོལ་གྱི་དགྲ་ཟིལ་གྱིས་མནན་ཅིང་རྒྱལ་སྲིད་བརྟན་
པ་གླང་བོ་ཆེ་མཆོག་དེའི་མཐུ་ཡིན་པ་ལ་དེ་དགྲ་ཟླ་ལ་བྱིན་པ་ཡལ་བར་དོར་བ་
ནི་ཅི་ལགས། འདི་ལ་བཟོད་པར་མཛད་པ་མི་རིགས་སོ། །རྒྱལ་པོས་ཁྱེད་རྣམས་
མ་འཁྲུགས་ཤིག ངས་ཕྱིན་ཆད་ཐམས་ཅད་སྒྲོལ་སྦྱིན་པ་ཚོད་ཤེས་པར་བྱས་ལ་
འདི་ལྟ་བུ་བྱེད་དུ་མི་གཞུག་གོ །ཤི་པི་པ་རྣམས་ཀྱིས་སྨྲས་པ། སྲས་འདི་ནི་རྒྱལ་
སྲིད་ལ་མི་ལྟ་ཚོས་ལ་དགའ་བས་དཀའ་ཐུབ་ཀྱི་ནགས་སུ་གནས་པར་འོས་ཀྱི་རི་་
བོ་བང་ཀར་གཏོང་ཞིག རྒྱལ་པོས་སྲས་ལ་ཤིན་ཏུ་བྱམས་ཀྱང་འབངས་རྣམས་
ཀྱི་ངོ་མ་བཟློག་པར་ཁས་བླངས་ནས གསོལ་ཀ་བ་བཏང་སྟེ་ཐམས་ཅད་སྒྲོལ་ལ་
དོན་དེ་གོ་བར་བྱས་པ་ན། ང་ནི་བསད་དམ་བསྐྲད་ཀྱང་རུང་། །མི་སྦྱིན་པར་ནི་
ང་མི་བྱེད། །ལུས་དང་སྲོག་ཀྱང་ངས་གཏོང་ན། །ཕྱི་རོལ་ནོར་རྣམས་ལྟ་ཅི་སྨོས། །
གསུངས་ནས་ཕོངས་པ་རྣམས་ལ་གང་ལ་གང་འདོད་ཀྱི་སྦྱིན་པ་དག་བྱིན་ཏེ། ཕ་
མ་གཉིས་མྱ་ངན་གྱིས་མནར་བའི་ཞབས་ལ་ཕྱག་འཚལ་ནས། ཕོ་བྲང་ནང་ན་
དུད་མོའི་སྒྲ་ཆེན་པོ་དང་། སྐྱེ་བོ་མང་པོ་ཆོ་ངེ་འདོན་བཞིན་དུ་གྲོང་ཁྱེར་ནས་
བྱུང་སྟེ། བུ་དང་ཆུང་མ་བཅས་ཏེ་ཤིང་རྟ་ལ་བཞུགས་ནས་བདག་ཉིད་ཀྱིས་སྲབ་
སྐྱོགས་བཟུང་སྟེ་རི་བོ་བང་ཀའི་ཕྱོགས་སུ་སོང་ངོ་། །དེ་ནས་ལམ་དུ་བྲམ་ཟེ་
འཁྱམས་པ་དག་གིས་ཤིང་རྟ་འདྲེན་པའི་རྟ་རྣམས་བསླངས་པས་སྦྱིན་པ་་་་་་
བཏང་ནས། སེམས་དཔའ་ཆེན་པོ་རང་ཉིད་ཤིང་རྟ་འདྲེན་པར་རྩོམ་པ་ན།
བསོད་ནམས་ཀྱི་མཐུས་གནོད་སྦྱིན་བཞི་རི་དྭགས་དམར་པོའི་གཟུགས་སུ་བསྒྱུར་



ལེགས་བཤད་བསྟན་བཅོས་ཕྱོགས་བསྒྲིགས།
ནས་ཤིང་རྟ་དྲངས་པར་གྱུར་ཏོ། །ཡང་སོང་བ་ལས་བྲམ་ཟེ་ཞིག་འོངས་ནས་
ཤིང་རྟ་བསླངས་པ་ལ་བུ་སྨད་དང་བཅས་པ་ཤིང་རྟ་ལས་བབས་ཏེ་ཤིང་རྟ་བྱིན་་་
ནས། ཡིད་དགའ་བཞིན་དུ་གཞོན་ནུ་དྲ་བ་ཅན་པང་དུ་ཐོགས། ཆུང་མ་མཱ་ཏྲིས་
གཞོན་ནུ་མ་ཀྲིཥྛ་འཛིན་པང་དུ་ཐོགས་ཏེ་རྐང་བས་རིམ་གྱིས་སོང་བ་ལས་རི་བོ་
བང་ཀར་ཕྱིན་ཏོ། །དེར་ནགས་ཚལ་ཡིད་དུ་འོང་ཞིང་བྱ་མང་པོས་སྐད་སྙན་
སྒྲོག་པ་དང་། རི་དྭགས་ཀྱི་རིགས་དུ་མ་རྒྱུ་ཞིང་མཚོ་དྭངས་ལ་གཙང་བ། མེ་
ཏོག་སྣ་ཚོགས་པའི་དྲི་བསུང་འཐུལ་བ། ཤིང་ལོའི་ཁང་བ་ཡིད་དུ་འོང་ཞིང་
ཉམས་བདེ་བ་ཞིག་ཏུ་གནས་བཅས་ཏེ་བཞུགས་སོ། །དེ་ནས་རེ་ཞིག་ཅིག་ན་
བཙུན་མོས་ནགས་ཚལ་དུ་རྩ་བ་དང་འབྲས་བུ་འཚོལ་དུ་སོང་བའི་འོག་ཏུ། བྲམ་
ཟེ་ས་རྡུལ་གྱིས་གཡོགས་ཤིང་བཞིན་མདོག་དང་མིག་རྩ་ཉམས་པ། རིལ་བ་སྤྱི་
བླུགས་དབྱིག་པ་ལ་བཏགས་ཏེ་ཕྲག་པར་ཐོགས་པ། ཆུང་མའི་གཡོག་འཚོལ་བ་
ཞིག་འོངས་ནས་བུ་གཉིས་བསླངས་སོ། །སེམས་དཔའ་ཆེན་པོས་འདི་གཉིས་ཀྱི་
མ་ནགས་ཚལ་དུ་སོང་བས་རེ་ཞིག་བཞུགས་ལ་མ་དང་ཕྲད་པར་བྱས་ཏེ་ཁྲིད་་་་
ཅིག་གསུངས་པས། བྲམ་ཟེས་བསམས་པ། མ་དང་ཕྲད་ན་མི་སྦྱིན་གྱི་དོགས་
ནས་ད་ལྟ་རང་ཁྲིད་དུ་སྙམ་ནས་རིངས་སྟབས་སུ་ཁྲིད་པར་རྩོམ་པ་ན། གཞོན་
ནུ་རབ་ཏུ་སྡུག་པ་གཉིས་མིག་མཆི་མས་གང་བཞིན་དུ་ཕ་ལ་ཕྱག་འཚལ་ནས་་་་་་
སྙིང་རྗེ་རྗེ་ལྟར་སྨྲེ་སྔགས་འདོན་པས། བྲམ་ཟེས་དེ་གཉིས་ཀྱི་ལག་པ་ལྕག་མས་
བཅིངས་ཏེ་ཚིག་རྩུབ་པོས་བསྡིགས་ཤིང་ཁྲིད་དེ་སོང་ངོ་། །དེ་ནས་རྒྱལ་སྲས་



དགེ་ལྡན་ལེགས་བཤད་ཀྱི་འགྲེལ་བ།
བདག་ཉིད་ཆེ། །མྱ་ངན་དབུགས་ཀྱིས་བརྣངས་བཞིན་དུ། །ང་སྙིང་བུ་ཞེས་
བཏགས་པ་ལ། །བརྩེ་མེད་བྲམ་ཟེས་ཁྲིད་དེ་སོང་། །གཞོན་ཞིང་བདེ་བར་བསྐྱེད་
པ་དེ། རྐང་གིས་དོང་བའི་ངལ་དུབ་དང་། །བཀྲེས་སྐོམ་སྡུག་བསྔལ་ཇི་ལྟར་
བཟོད། །བྲམ་ཟེའི་བྲན་གཡོག་ཇི་ལྟར་བྱེད། །ཀྱེ་མའོ་སྙིང་གི་བུ་གཉིས་དང་། །
བྲལ་བའི་སྡུག་བསྔལ་མེ་ཆེན་གྱིས། །བདག་སེམས་བཟོད་གླགས་མེད་པར་
བསྲེགས། །དེ་མཐོང་མ་དེ་ཇི་ལྟར་འགྱུར། །དེ་ནས་རིང་ཞིག་ལོན་པ་དང་མཱ་ཏྲི་
འོངས་ནས། བུ་གཉིས་གར་མཆིས་དྲིས་པས་སེམས་དཔའ་ཆེན་པོས་མྱ་ངན་
གྱིས་ཡིད་རབ་ཏུ་གདུངས་ནས་སྨྲ་མ་ནུས་པས། མཱ་ཏྲི་མཆི་མས་བརྣངས་ཏེ། མྱ་
ངན་མུན་པས་བདག་རྒྱུད་ཁེབས། །ཀྱེ་ཧུད་གཞོན་ནུ་ཡོང་མི་སྣང་། །ལུས་ཀྱང་
ལྷུ་ཚིགས་བྲལ་སྙམ་བྱེད། །བདག་སྙིང་གས་པར་མ་གྱུར་ཏམ། །དེ་སྐད་སྨྲས་ནས་
མྱ་ངན་གྱིས་ས་ལ་འགྱེལ་ཏོ། །བྱང་ཆུབ་སེམས་དཔས་ཆུ་གྲང་མོ་བཏབ་ནས་
སླར་སད་པ་དང་། སྨྲས་པ། རྒས་ཤིང་དབུལ་བའི་སྡུག་བསྔལ་གྱིས། །རབ་ཏུ་
ཉེན་པའི་བྲམ་ཟེ་ཞིག །འདིར་འོང་ང་ཡིས་བུ་གཉིས་བྱིན། །མྱ་ངན་མ་བྱེད་ང་
ལ་སོམས། །མཱ་ཏཱིས་སྨྲས་པ། ཨེ་མའོ་ངོ་མཚར་བས་ཀྱང་མཚར། །ཁྱོད་ཐུགས་
འཇུངས་པའི་གོ་སྐབས་བྲལ། །ཐུགས་ངལ་མ་མཛད་སླན་ཆད་ཀྱང་། །སློང་བའི་
རེ་བ་སྐོང་བར་མཛོད། །དེ་ནས་ས་གཡོས། རི་རབ་ཀྱང་འགུལ་བས་བརྒྱ་བྱིན་
གྱིས་འདི་ཅི་ཞིག་སྙམ་སྟེ་བརྟག་པས་སེམས་དཔའ་ཆེན་པོའི་སྦྱིན་པ་རླབས་པོ་ཆེ་
བཏང་བའི་མཐུ་ཡིན་པར་ཤེས་ཏེ། བདག་ཉིད་བྲམ་ཟེ་སློང་མོ་བའི་གཟུགས་སུ་



ལེགས་བཤད་བསྟན་བཅོས་ཕྱོགས་བསྒྲིགས།
སྤྲུལ་ཏེ་ཐམས་ཅད་སྒྲོལ་གྱི་དྲུང་དུ་འོངས་ནས་བཙུན་མོ་བསླངས་སོ། །བྱང་ཆུབ་
སེམས་དཔའ་ཡིད་དགའ་བཞིན་དུ་ཆུང་མ་སྦྱིན་པར་བྱས་སོ། །དེར་བརྒྱ་བྱིན་ངོ་
མཚར་ཆེ་བར་གྱུར་ཏེ་བསྟོད་པ་ནི། ཡ་རབས་མ་རབས་ཆོས་གཉིས་ནི། །ཨེ་མ་
ཁྱད་པར་རེ་ཆེ་གེ །བདག་ཉིད་མ་སྦྱངས་པ་རྣམས་ནི། །སུས་ཀྱང་ཡིད་ཆེས་མི་
ནུས་སོ། །འདོད་ཆགས་བྲལ་བར་མ་གྱུར་པས། །བུ་སྨད་རབ་ཏུ་སྡུག་པ་དག །
དེ་ལྟར་མ་ཆགས་སྦྱིན་བྱེད་པ། །དེ་འདྲའི་རླབས་ཆེ་སུ་ལ་ཡོད། །ཁྱོད་ཀྱི་སྤྱོད་པ་
མི་ལས་འདས། །འདི་ལ་གནོད་སྦྱིན་དྲི་ཟ་དང་། །ལྟོ་འགྲོ་སུམ་ཅུ་རྩ་གསུམ་པ། །
བརྒྱ་བྱིན་བཅས་པར་ཡི་རང་འགྱུར། །ཟླ་བ་བཏང་སྟེ་ཟླ་འོད་རྣམས། །གཞན་དུ་
འགྲོ་བར་མི་རིགས་ཀྱི། ཁྱོད་ཀྱི་བཙུན་མོ་མཱ་ཏྲི་འདི། །ཁྱོད་བདག་ཉིད་ལ་
བདག་འབུལ་ལོ། །ཞེས་བཙུན་མོ་སླར་ཕུལ་ནས་བརྒྱ་བྱིན་དེ་ཉིད་དུ་མི་སྣང་
བར་གྱུར་ཏོ། །དེ་ནས་བྱང་ཆུབ་སེམས་དཔའ་ཆེན་པོའི་བསོད་ནམས་དང་།
བརྒྱ་བྱིན་གྱི་མཐུས་བུ་གཉིས་ཀྱང་ཡུལ་ཤི་པི་པར་ཁྲིད་དེ་སོང་བས་བླུས་ནས།
ཡབ་རྒྱལ་པོ་དང་། ཤི་པི་པ་རྣམས་ཀྱིས་སེམས་དཔའ་ཆེན་པོའི་མཛད་པ་དེ་
དག་ཐོས་ནས་ཡིད་ཤིན་ཏུ་བརླན་པར་གྱུར་ཏེ། རྒྱལ་བུ་ཡབ་ཡུམ་ལ་བཟོད་པར་
གསོལ་ཞིང་བསུས་ནས་རྒྱལ་སྲིད་བྱེད་དུ་བཅུག་གོ །དེ་ལྟར་བྱང་ཆུབ་སེམས་
དཔའི་མཛད་པ་ཤིན་ཏུ་ངོ་མཚར་རྨད་དུ་བྱུང་བ་ལ་དད་ཅིང་གུས་པའི་སྒོ་ནས་་་
ནམ་ཞིག་ན་འདི་ལྟ་བུ་ཡོང་བར་ཤོག་ཅིག་སྙམ་ནས་སྨོན་ལམ་གདབ་པར་བྱའོ། །
14



དགེ་ལྡན་ལེགས་བཤད་ཀྱི་འགྲེལ་བ།
བླུན་པོས་འཕྲལ་དང་ཕྱིས་གཉིས་ལས། །
འཕྲལ་དུ་བདེ་བ་མཆོག་ཏུ་བྱེད། །
རི་དྭགས་རུ་རུས་ཕན་བཏགས་པའི། །
མི་ངན་གྱི་ནི་སྤྱོད་ཚུལ་ལྟོས། །
ཞེས་པ་ནི། ཕྱི་མའི་དོན་བློས་བཏང་བའི་བླུན་པོ་དེས་ནི་འཕྲལ་དང་ཕྱིས་
ཀྱི་བདེ་བ་གཉིས་ལས་འཕྲལ་དུ་བདེ་བ་ཙམ་ལ་ཡིད་རབ་ཏུ་ཆགས་ཤིང་མཆོག་་་་
ཏུ་འཛིན་པར་བྱེད་དེ། དཔེར་ན། རི་དྭགས་རུ་རུས་ཆུས་ཁྱེར་བའི་མི་ཞིག་གི་
སྲོག་བསྐྱབས་ནས་ཕན་བཏགས་པའི་ལན་དུ་མི་ངན་དེས་རུ་རུ་འཛིན་པའི་ཕྱིར་་
རྒྱལ་པོ་དམག་བཅས་ཁྲིད་ནས་ཕྱིན་པའི་སྤྱོད་ཚུལ་ལྟོས་ཤིག ཅེས་པ་སྟེ། རུ་རུ་
ནི་སྒྲ་སྒྲོག་ཅེས་པའི་རི་དྭགས་ཏེ། འགའ་ཞིག་ཏུ་ཁ་ཤ་ཞེས་བཤད་དོ། །སྔོན་རྩི་
ཤིང་སྣ་ཚོགས་ཀྱིས་བརྒྱན་པའི་ནགས་ཚལ་སྟུག་པོ་ཞིག་ན། བྱང་ཆུབ་སེམས་
དཔའ་བསམ་བཞིན་དུ་རི་དྭགས་རུ་རུའི་སྐྱེ་བ་བཟུང་བར་གྱུར་ཏོ། །དེ་ནི་
གསེར་བཙོ་མའི་མདོག་འདྲ་བ། བློ་རྣོ་བས་གནོད་པའི་ཕྱོགས་དང་ཕྱོགས་མ་
ཡིན་པ་ཤེས་ཤིང་རྗེས་སུ་འབྲངས་པའི་རི་དྭགས་རྣམས་ལ་བྱམས་ཤིང་བདེ་བར་
སྐྱོང་བའི་བདག་པོར་གྱུར་པའོ། །སྐབས་ཤིག་ན་སྙིང་རྗེ་རྗེ་ལྟར་ངུ་ཞིང་འབོད་
པའི་སྒྲ་ཞིག་ཐོས་ནས་རིངས་པར་རྒྱུག་སྟེ་སོང་བ་ན། ནགས་ཚལ་དེ་དང་ཉེ་
བར་འབབ་ཆུ་ཡོད་པ་གསར་དུ་གྲུབ་སྟེ་མི་ཞིག་ཁྱེར་བར་མཐོང་ནས་སྙིང་རྗེ་་་་
དྲག་པོ་སྐྱེས་ཏེ། རང་གི་སྲོག་ལའང་མི་སེམས་པར་འབབ་ཆུ་དྲག་པོའི་ནང་དུ་



ལེགས་བཤད་བསྟན་བཅོས་ཕྱོགས་བསྒྲིགས།
ཞུགས། ཆུའི་རྒྱུན་ཕྱོགས་ནས་ལམ་བཀག་སྟེ་དེ་རང་གི་རྒྱབ་ཏུ་བླངས་པས་མིའི་
ལྗིད་ཀྱིས་རབ་ཏུ་ནོན། འབབ་ཆུ་དྲག་པོས་བདས་པས་ཤིན་ཏུ་དཀའ་བར་གྱུར་
ཀྱང་སྙིང་སྟོབས་དང་རྩོལ་བ་བསྐྱེད་དེ་ཉེས་པ་མེད་པར་ཆུ་འགྲམ་དུ་བཏོན་པ་་་
ན། ཡིད་རབ་ཏུ་དགའ་སྟེ་མི་དེ་ལུས་ཀྱིས་བསྲོས། མི་དེ་ཡ་མཚན་ནས་དད་ཅིང་
གུས་པས་ཕྱག་འཚལ་བདག་གི་སྲོག་བསྐྱབས་པས་བཀའ་དྲིན་ཤིན་ཏུ་ཆེ། ཁྱེད་
ཀྱིས་ཅི་བཞེད་པ་བདག་ལ་གསུང་བར་ཞུ་ཟེར་བས། སེམས་དཔའ་རུ་རུས་མིའི་
སྐད་དུ་སྨྲས་པ། ཁྱོད་ཕན་བཏགས་པ་འདི་རྗེས་སུ་དྲན་པར་བྱེད་ན་གནས་འདི་
ན་སེམས་ཅན་འདི་ལྟ་བུ་ཞིག་གིས་བདག་ཆུ་ནས་ཕྱུང་ངོ་ཞེས་སུ་ལའང་མ་སྨྲས་
ཤིག ངའི་ལུས་འདི་ཤ་བཟར་རུང་ཞིང་མི་ཕལ་ཆེར་འདོད་ཞེན་ཆེ་བས་རང་གི་
ཡོན་ཏན་དང་། ང་ཡང་ལེགས་པར་བསྲུང་བར་རིགས་སོ། །ཞེས་བསྒོ་བས་དེ་
བཞིན་བགྱིའོ་ཞེས་མཉན་ནས་ཕྱག་འཚལ་བསྐོར་བ་བྱས་ནས་རང་གི་ཁྱིམ་དུ་་་་
སོང་ངོ་། །དེའི་ཚེ་ཡུལ་དེའི་རྒྱལ་པོའི་བཙུན་མོའི་རྨི་ལམ་དུ་རི་དྭགས་གསེར་
ལྟར་དཔལ་འབར་བ་ཞིག་སེང་གེའི་ཁྲིའི་སྟེང་ནས་རྒྱལ་པོ་འཁོར་བཅས་ལ་ཆོས་་
འཆད་པ་ཞིག་རྨིས་ནས་དེ་རྒྱལ་པོ་ལ་ཞུས་པས། བཙུན་མོའི་རྨི་ལམ་རྣོ་བས་
ཡིད་ཆེས་ཏེ། ཉིན་རེ་བཞིན་རི་དྭགས་གསེར་གྱི་མདོག་ཅན་དེ་ལྟ་བུ་སུས་མཐོང་
བ་ལ་བྱ་དགའ་ཆེན་པོ་སྦྱིན་ནོ་ཞེས་ཡང་ཡང་སྒྲོག་པ་ན། མི་དེས་སྔར་གྱི་དྲིན་
བརྗེད་དེ་རྒྱལ་པོ་ལ། ལྷ། རི་དྭགས་མཆོག་དེ་བདག་གིས་ཤེས་སོ་རྒྱལ་པོ་དམག་
གི་ཚོགས་ཆེན་པོ་དང་བཅས་པ་ཁྲིད་ནས་སོང་སྟེ་ནགས་ཚལ་སྟུག་པོ་དམག་གིས་



དགེ་ལྡན་ལེགས་བཤད་ཀྱི་འགྲེལ་བ།
བསྐོར། རྒྱལ་པོས་མདའ་གཞུ་ཐོགས་མི་དེས་ལམ་སྣ་དྲངས་ནས་ནགས་ཚལ་གྱི་
ནང་དུ་ཞུགས་ཏེ། ལྷ། རི་དྭགས་མཆོག་དེ་འདིའོ་ཞེས་ལག་པ་བསྒྲེངས་ཏེ་
བསྟན་པས་ལག་པའི་མཁྲིག་མ་ཆད་དེ་ལྟུང་ངོ༌། །རྒྱལ་པོས་དེ་མཐོང་ནས་
མདའ་གཞུ་བཀང་སྟེ་འཕེན་པར་བརྩམས་པས། རུ་རུས་སྨྲས་པ། རྒྱལ་པོ་ཆེན་
པོ་རེ་ཞིག་བཞུགས། །མི་མེད་ནགས་ཚལ་སྟུག་པོ་ན། །རི་དྭགས་འདི་འདྲ་གནས་
སོ་ཞེས། །ཁྱོད་ལ་སུ་ཡིས་གསོལ་བ་ལགས། །ཟེར་བས་རྒྱལ་པོས་མིའི་སྐད་དུ་
སྨྲས་པ་དེ་ལ་ངོ་མཚར་ཏེ་སེམས་རབ་ཏུ་དུལ་ནས། མི་འདིའོ་ཞེས་མདས་བསྟན་
པས། རུ་རུས། ཀྱེ་ཧུད་ཆུ་ཡིས་ཁྱེར་བའི་ཤིང་། །ཕྱུང་ཡང་བླ་ཡི་མ་རབས་མིན། །
སྙིང་རྗེའི་དབང་གིས་སྲོག་བསྐྱབས་པའི། །ལན་དུ་འདི་འདྲའི་འཇིགས་པ་
བསྐྱེལ། །ཞེས་སྨྲས་སོ། །མི་དེ་ལ་བདེན་ནམ་དྲིས་པས་མད་ལགས་ཟེར། རྒྱལ་
པོས་ངན་པ་ཁྱོད་ལྟ་བུ་གསོན་ཏེ་ཅི་བྱ། ཞེས་མདའ་འཕངས་ཏེ་གསོད་པར་
བརྩམས་པ་ན། རི་དྭགས་དེ་སྙིང་རྗེའི་དབང་གིས་བར་དུ་བཀག་སྟེ། མ་མཛད་
མ་མཛད་རྒྱལ་པོ་ཆེ། །བསད་པས་ཅི་རུང་སྙིང་རྗེར་ལྟོས། །ཁས་བླངས་བྱ་དགའ་
གང་ཡིན་སྩོལ། །བདག་ནི་ཁྱོད་གསུངས་སྤྱི་བོས་ནོང་། །ཟེར་བས་རྒྱལ་པོ་ཡ་
མཚན་ཞིང་ལྷག་པར་དད་པ་སྐྱེས། སེམས་དཔའ་ཆེན་པོས་རི་དྭགས་དེ་ཤིང་རྟ་
མཆོག་ལ་བཞག་བཀུར་སྟི་ཆེན་པོ་དང་བཅས་ཏེ་ཕོ་བྲང་དུ་གདན་དྲངས། སེང་
གེའི་ཁྲི་ལ་བཞུགས་སུ་གསོལ་བས། རྒྱལ་བློན་བཙུན་མོ་འཁོར་བཅས་ལ་སྙན་
པའི་གདངས་ཀྱིས་སྙིང་རྗེ་ཆེན་པོ་ལས་བརྩམས་ཏེ་ཐེག་པ་ཆེན་པོའི་ཆོས་རྒྱ་ཆེར་
77



ལེགས་བཤད་བསྟན་བཅོས་ཕྱོགས་བསྒྲིགས།
བསྟན་ཏེ་རྒྱལ་པོ་འཁོར་བཅས་ཆོས་ལ་བཀོད་པས། བྱ་དང་རི་དྭགས་ཐམས་
ཅད་ལ་མི་འཇིགས་པ་བྱིན་པར་གྱུར་ཏོ། །དེ་བས་ན་གནས་སྐབས་ཀྱི་བདེ་བ་
ཙམ་ལ་ཆགས་ན་གཏན་གྱི་འདུན་མ་ཤོར་ཞིང་ལས་ངན་ཚབས་ཆེན་གསོག་པའི་་
གཞི་ཡང་བྱེད་པས་འཕྲལ་གྱི་བདེ་སྐྱིད་ཙམ་ལ་དགའ་ཞིང་ཞེན་པ་དུག་ལྟར་སྤང་
བར་བྱའོ། །མཐུན་པའི་མཛའ་བ་འགྱུར་མི་འགྱུར་གྱི་ཁྱད་པར་བསྟན་པ་ནི།
མཁས་པ་དང་པོ་མཐུན་ཕྱིན་ཆད། །
མཛའ་བ་ནམ་ཡང་གཏོང་མི་བྱེད། །
སྤྲེའུའི་དབང་པོས་སྤྲེའུའི་ཚོགས། །
རྗེས་སུ་བསྐྱངས་པའི་སྤྱོད་ཚུལ་ལྟོས། །
ཞེས་པ་ནི། མཁས་པ་ནི་གསེར་བཟང་པོ་དང་འདྲ་བས་དང་པོ་མཐུན་
ཕྱིན་ཆད་མཛའ་བའི་སེམས་ནམ་ཡང་གཏོང་བར་མི་བྱེད་དེ། དཔེར་ན། སྤྲེའུའི་
དབང་པོ་བྱང་ཆུབ་སེམས་དཔས་རང་གི་འཁོར་སྤྲེའུ་རྣམས་ལ་ཉམ་ཐག་པའི་་་་
འཇིགས་པ་བྱུང་བའི་ཚེ་སྲོག་དང་བསྡོས་ཏེ་རང་ལུས་ཟམ་པར་བཙུགས་ནས་་་་་
རྗེས་སུ་བསྐྱངས་པར་བྱས་པའི་སྤྱོད་ཚུལ་ལ་ལྟོས་ཤིག ཅེས་པ་སྟེ། སྔོན་གངས་
རིའི་ཁྲོད་མེ་ཏོག་དང་འབྲས་བུ་སོགས་ཕུན་སུམ་ཚོགས་པ་དང་ལྡན་པའི་ཤིང་་་་
ལྗོན་པས་གང་བའི་ནགས་ཚལ་སྟུག་པོ་ཞིག་ན། བྱང་ཆུབ་སེམས་དཔའ་སྤྲེའུའི་
ཚོགས་ཀྱི་གཙོ་བོ་ཞིག་ཏུ་གྱུར་ཏོ། །ནགས་ཚལ་དེ་ན་ཤིང་ནྱ་གྲོ་ཏ་ཡལ་ག་རྒྱ་ཆེ་
ཞིང་དཔངས་མཐོ་བ་འབྲས་བུ་མཆོག་ཏུ་མངར་ཞིང་དྲི་ཞིམ་པའི་ལྗིད་ཀྱིས་་་་་



དགེ་ལྡན་ལེགས་བཤད་ཀྱི་འགྲེལ་བ།
མནན་པ་ཞིག་གི་དྲུང་དུ་གནས་ཤིང་འདུག་གོ །སྐབས་ཤིག་ནྱ་གྲོ་ཏའི་ཡལ་ག་
ཆུའི་ཕྱོགས་སུ་གཞོལ་བ་ལས་འབྲས་བུ་སྨིན་པ་ཁ་དོག་དྲི་རོ་ཕུན་སུམ་ཚོགས་པ་་
ཞིག་འབབ་ཆུའི་ནང་དུ་ལྷུང་བ་རིམ་གྱིས་རྒྱལ་པོ་ཞིག་བཙུན་མོའི་འཁོར་དང་་་་
བཅས་ཏེ་ཆུ་ལ་རྩེ་བའི་སར་ཁྱེར་བར་གྱུར་ཏོ། །དེ་རྒྱལ་པོས་བླངས་ཏེ་མྱངས་
པས་དེའི་དྲི་རོ་ཕུན་སུམ་ཚོགས་པ་ལ་ཆགས་ནས། དེའི་ཤིང་དེ་བཙལ་བའི་ཕྱིར་
དཔུང་གི་ཚོགས་མང་པོས་བསྐོར་ནས་འབབ་ཆུ་དེའི་འགྲམ་བརྒྱུད་དེ་ཡར་སོང་་་་
བ་ལས། ཤིང་དེ་དང་ཉེ་བར་ཕྱིན་པ་ན་དྲི་ཞིམ་པོའི་ངད་ལྡང་བས་འབྲས་བུ་
དེའི་ཤིང་ནི་འདི་ཡིན་པར་ངེས་སྙམ་ནས་དྲུང་དུ་སོང་བ་ན། སྤྲེའུ་བརྒྱ་ཕྲག་
མང་པོ་ཤིང་གི་ཡལ་ག་ཁེབས་ཏེ་འབྲས་བུ་ཟ་བ་མཐོང་ངོ་། །རྒྱལ་པོས་ངན་པ་
འདི་རྣམས་བདག་འདོད་པའི་ཤིང་འབྲས་མེད་པར་བྱས་སོ་སྙམ་སྟེ་ཁྲོས་ནས་་་་་
རྒྱོབ་རྒྱོབ་ཚོམས་ཤིག་སོད་ཅིག་ཅེས་བསྒོའོ། །རྒྱལ་པོའི་མི་རྣམས་ཀུ་ཅོ་ཆེན་པོས་
མདའ་དང༌། རྡོ་དང་། མཚོན་ཆ་སྣ་ཚོགས་གཟས་ཏེ་ཤིང་དྲུང་དུ་ལྷགས་ནས་
སེར་བ་བབས་པ་བཞིན་འཕེན་པ་ན། སྤྲེའུའི་ཚོགས་འཇིགས་ཤིང་སྐྲག་སྟེ་ཅི་བྱ་
གཏོལ་མེད་པར་གྱུར་པ་ལ་སྤྲེའུ་བྱང་ཆུབ་སེམས་དཔའ་སྙིང་རྗེ་དྲག་པོ་སྐྱེས་ཏེ།
ཤིང་གི་རྩེར་འཛེགས་ནས་རི་ཞིག་གི་ཁར་མཆོངས། སྦ་ཐག་རིང་ཞིང་རྩ་བ་
བརྟན་པ་ཞིག་གིས་རང་གི་རྐང་པ་གཉིས་དམ་པོར་བཅིངས། སླར་ཤིང་དེའི་
སྟེང་དུ་མཆོངས་པ་ན་དཀའ་སེ་བ་ཞིག་ལ་སླེབ་ཙམ་བྱུང་། དེ་ནས་ཤིང་གི་ཡལ་
ག་ལ་དམ་དུ་འཇུས་རང་ལུས་ཟམ་པར་བཙུགས་ཏེ་སྤྲེའུའི་ཚོགས་རྣམས་བདེ་་་་
79



ལེགས་བཤད་བསྟན་བཅོས་ཕྱོགས་བསྒྲིགས།
བླག་ཏུ་ཐར་བར་མཛད་དོ། །དེར་སྤྲེའུ་རྣམས་འཇིགས་ཤིང་བརྟབ་པའི་རྐང་
ལག་གིས་ལུས་བརྫིས་པས་ཤིན་ཏུ་བསྣད་པར་བྱས་སོ། །དེ་ལྟ་བུ་རྒྱལ་པོ་འཁོར་
བཅས་ཀྱིས་མཐོང་ནས་རབ་ཏུ་ཡ་མཚན་ཏེ་རྩྭ་ཐག་དང་ཤིང་གི་ཡལ་ག་མདའ་་་
གཉིས་ཀྱིས་ཅིག་ཅར་བཅད་དེ་འོག་ཏུ་རས་བརྐྱངས་པའི་སྟེང་དུ་སྤྲེལ་རྒྱལ་བྱང་་
ཆུབ་སེམས་དཔའ་དེ་ཕབ་པ་ན་བརྒྱལ་བར་གྱུར་ཏོ། །ལུས་ཀྱི་རྨ་ལ་སྨན་བསྐུས་
ཏེ་ཅུང་ཟད་བརྒྱལ་བ་སངས་པ་ན། རྒྱལ་པོས་ངོ་མཚར་ཏེ་གུས་པས་བསྙུན་
གསོལ། རང་ཉིད་ཡལ་བར་དོར་ནས་སྤྲེའུ་རྣམས་བསྒྲལ་བའི་རྒྱུ་མཚན་སོགས་
དྲིས་པའི་ལན་དུ། སྤྲེལ་རྒྱལ་སེམས་དཔའ་ཆེན་པོ་དེ་བདགུ་ལས་གཞན་གཅེས་
པས་གཞན་དོན་བསྒྲུབས་པ་དེ་ལ་བརྟེན་ནས་རང་ཉིད་ཡིད་རབ་ཏུ་དགའ་ཞིང་་
ཚིམ་པར་བསྟན་པ་དང་། རྒྱལ་པོ་ལ་ཡང་རྒྱལ་སྲིད་ཆོས་ཀྱིས་སྐྱོང་བར་བསྐུལ་
ཏེ་བརྒྱལ་ཞིང་བསྣད་པའི་རྐྱེན་དེས་ལུས་བོར་ནས་གཞན་དོན་དུ་མཐོ་རིས་སུ་་་
གཤེགས་པར་གྱུར་ཏོ། །དེས་ན་མཁས་པ་སྐྱེས་བུ་དམ་པ་ལ་བརྟེན་ན་འདི་ཕྱི་
ཐམས་ཅད་དུ་འཇིགས་པ་དང་ཉམ་ང་བ་མཐའ་དག་ལས་སྐྱོབ་པར་མཛད་པ་་་
ཡིན་པས་བདག་ལེགས་སུ་འདོད་པ་རྣམས་ཀྱིས་དམ་པའི་མགོན་ལ་བསྟེན་པར་་་
བྱའོ། །
བླུན་པོ་དང་པོ་མཐུན་ན་ཡང་། །
ཅུང་ཟད་ཙམ་གྱིས་འགྱུར་ལྡོག་བྱེད། །
ཤིང་རྟ་མོ་དང་མཛའ་བ་ཡིས། །



དགེ་ལྡན་ལེགས་བཤད་ཀྱི་འགྲེལ་བ།
སེང་གེ་ངན་པའི་སྤྱོད་ཚུལ་ལྟོས། །
ཞེས་པ་ནི། བླུན་པོ་དེ་སྲང་མདའ་དང་འདྲ་བར་དང་པོར་མཛའ་ཞིང་
མཐུན་པར་གྱུར་ནའང་རྐྱེན་ཅུང་ཟད་ཙམ་གྱིས་འགྱུར་ལྡོག་བྱེད་པ་ཡིན་ཏེ།
དཔེར་ན། སེང་གེ་ཞིག་གི་གྲེ་བར་རུས་པ་ཟུག་སྟེ་སྡུག་བསྔལ་ཞིང་ཉམ་ཐག་པ་
བྱ་ཤིང་རྟ་མོ་ཞིག་གིས་བསལ་བ་ན་རེ་ཞིག་མཐུན་ཞིང་མཛའ་བ་ལྟར་བྱེད་ཀྱང་།
རྗེས་སུ་བྱ་དེས་སེང་གེས་ཤ་ཟ་བས་ཅུང་ཟད་བསླང་བའི་ཚེ་མ་རབས་ངན་པ་་་་
དེས་དྲིན་གཟོ་མེད་པར་ཁྲོ་ཞིང་བརྙས་པར་བྱས་པའི་སྤྱོད་ཚུལ་ལ་ལྟོས་ཤིག
ཅེས་པའོ། །དེ་ཡང་སྔོན་བྱང་ཆུབ་སེམས་དཔའི་ནགས་ཚལ་ཞིག་ན་བྱ་ཤིང་རྟ་
མོ་འདབ་གཤོག་སྡུག་གུ་ཡིད་དུ་འོང་བ་ཞིག་ཏུ་གྱུར་ཅིང་གནས་སོ། །དེ་ནི་རུང་
མཐུན་གྱི་འཚོ་བ་ཤིང་ཐོག་སོགས་ལ་བརྟེན་པ་མ་གཏོགས་སྙིང་རྗེ་བསྒོམས་པའི་་
དབང་གིས་སྲོག་ཆགས་ལ་གནོད་པ་མི་བྱེད་དོ། །ཐབས་ལ་མཁས་པས་སེམས་
ཅན་ལ་གང་འཚམ་གྱིས་ཕན་ཐོགས་པར་མཛད་པ་ལ། རེ་ཞིག་ཅིག་ན་སེང་གེ་
ཞིག་ནད་ཀྱིས་བཏབ་སྟེ་འགྲེ་ལྡོག་བྱེད་ཅིང་ཉམ་ཐག་པ་ན། དེའི་དྲུང་དུ་སོང་
བས་རུས་པའི་ཚལ་བ་ཞིག་གྲེ་བར་ཟུག་སྟེ་སྡུག་བསྔལ་བར་མཐོང་ནས། སེང་གེ་
ཁ་གདངས་སུ་བཅུག་ཤིང་ཞིག་སོའི་བར་དུ་བཙུགས་ནས་དལ་བུས་གྲེ་བར་་་་་་་
ཞུགས་པའི་རུས་པ་དེ་བླངས་ཏེ་ཕྱུང་། ཁ་བཀག་པའི་ཤིང་དེ་ཡང་བོར་བས་
སེང་གེ་སྡུག་བསྔལ་དང་བྲལ་ནས་རབ་ཏུ་དགའ་ཞིང་མགུ་བར་གྱུར་ཏོ། །སྐབས་
ཤིག་བྱ་ཤིང་རྟ་མོ་དེ་ཁ་ཟས་བཟའ་རུང་མ་རྙེད་དེ་བཀྲེས་པས་ཉེན་པ་ན། སེང་
8



ལེགས་བཤད་བསྟན་བཅོས་ཕྱོགས་བསྒྲིགས།
གེས་རི་དྭགས་བསད་པའི་ཤ་ཟ་བ་མཐོང་ནས་དྲུང་དུ་བབས་ཏེ་ཅུང་ཟད་་་་་་་
བསླངས་པས། སྔར་གྱི་དྲིན་བརྗེད་དེ་ཁྲོ་བ་དང་སེར་སྣའི་དབང་དུ་སོང་སྟེ་ཁྱད་
གསོད་དང་བརྙས་ཐབས་ཀྱི་ཚིག་རྩུབ་སྨྲས་པ། ཀྭ་ཡེ་ཁྱོད་ནི་ཅུང་ཞིག་སྡོད། །
དོགས་ཤིང་འཛེམས་མེད་སློང་བ་འདི། །འཚོ་བའི་སྲོག་གིས་སྐྱོ་གྱུར་ཏེ། །ཕ་རོལ་
མཐོང་བར་འདོད་དམ་ཅི། །དེ་སྐད་སྨྲས་པས་སེམས་དཔའ་ཆེན་པོའི་བྱ་དེ་ངོ་
ཚ་ནས་འཕུར་ཏེ་སོང་ངོ་། །དེ་ནས་ནགས་ཚལ་གྱི་ལྷ་ཞིག་མ་བཟོད་ནས་སྨྲས་པ།
སེང་གེ་ངན་པ་དེ་དྲིན་གཟོ་མེད་པའི་ཁར་བརྙས་ཐབས་བྱས་ན། ཁྱོད་ཀྱི་མཆུས་
དེའི་མིག་ཀྱང་ཕྱུང་ནུས། ཁའི་ཤ་ཡང་འཕྲོག་ནུས་ན་ཅིའི་ཕྱིར་བཟོད་པར་བྱེད།
ཅེས་སྨྲས་པས། དེ་སྐད་མ་ཟེར་ཅིག ཕོངས་པ་དག་ལ་དགེ་བ་རྣམས། །སྙིང་
རྗེས་སྤྱོད་ཀྱི་ཁེ་ཕྱིར་མིན། །གཞན་གྱིས་ཤེས་སམ་མི་ཤེས་ནའང་། དེ་ལ་
འཁྲུགས་པ་སུ་ཞིག་བྱེད། །ཕན་ཐོགས་པས་ནི་བསོད་ནམས་འཐོབ། །ཕྱི་མའི་ཚེ་
ལའང་འབྲས་བུ་ཡོད། །ཚེ་འདི་ལ་ཡང་གྲགས་དང་དཔལ། །གདོན་མི་ཟ་བར་
ཐོབ་པར་འགྱུར། །ཞེས་སོགས་གསུངས་པས་ལྷ་དེ་དད་ཅིང་མངོན་པར་དགའ་
བར་གྱུར་ཏེ། ཡང་དང་ཡང་དུ་བསྟོད་ཅིང་མཆོད་ནས་དེ་ཉིད་དུ་མི་སྣང་བར་
གྱུར་ཏོ། །དེ་ལྟ་བས་ན་དམ་པ་རྣམས་ནི་བརྙས་ཐབས་དང་ཁྱད་གསོད་ཇི་ལྟར་
བྱས་ཀྱང་འཁྲུགས་པར་མི་འགྱུར་ཞིང་། བསྐུལ་མ་བཏབ་ཀྱང་སྡིག་པའི་ལས་ལ་
ཡེ་མི་འཇུག་པས་དམ་པའི་རྗེས་སུ་བསླབ་པར་བྱའོ། །བློ་སྟོབས་ཆེ་ཆུང་གི་སྐྱོན་
ཡོན་བསྟན་པ་ནི།



དགེ་ལྡན་ལེགས་བཤད་ཀྱི་འགྲེལ་བ།
མཁས་པ་ལུས་སྟོབས་ཆུང་ན་ཡང་། །
རྣམ་དཔྱོད་རྩལ་གྱིས་དགྲ་ལས་རྒྱལ། །
རི་བོང་བློ་དང་ལྡན་པ་ཡིས། །
རི་དྭགས་རྒྱལ་པོ་བསད་ཅེས་གྲགས། །
ཞེས་པ་ནི། བློ་གྲོས་ཀྱི་རྩལ་དང་ལྡན་པའི་མཁས་པ་ནི་ལུས་ཀྱི་སྟོབས་ཇི་
ལྟར་ཆུང་ན་ཡང་ལེགས་ཉེས་རྣམ་པར་དཔྱོད་པའི་ཤེས་རབ་ཀྱི་རྩལ་ལ་བརྟེན་་་
ནས་དགྲ་ཐམས་ཅད་ལས་རྒྱལ་བར་འགྱུར་ཏེ། དཔེར་ན། རི་བོང་ལུས་སྟོབས་
ཆུང་ནའང་བློའི་རྩོལ་མི་དམན་པ་ཞིག་གིས་རི་དྭགས་ཀྱི་རྒྱལ་པོ་སེང་གེ་ལུས་་་་་
སྟོབས་དང་དཔའ་རྩལ་ཤིན་ཏུ་ཆེ་བའང་བསད་དོ་ཞེས་གྲགས་ཏེ། སྔོན་སེང་གེ་
དང་རི་བོང་ཞིག་འགྲོགས་ཤིང་སྤྱོད་ལམ་མཐུན་པར་གནས་པ་ན། སེང་གེ་ནི་
རང་བཞིན་གྱིས་ང་རྒྱལ་དང་སྟོབས་ཆེ་ལ། རི་བོང་སྟོབས་ཆུང་བས་དེ་ལ་སེང་
གེས་ཡང་ཡང་བརྙས་ཤིང་བཅོས་པ་ན་མ་བཟོད་ཀྱང་རེ་ཞིག་བྱ་ཐབས་ཟད་དེ་་
གནོད་ལན་འཇལ་བའི་ཐབས་བསམ་པ་ན་ཐབས་ཤིག་རྙེད་ནས་སྨྲས་པ། ཀྭ་ཡེ་
ཇོ་བོ་ཕྱོགས་ཤིག་ན་ཇོ་བོ་ཉིད་དང་འདྲ་བའི་སེམས་ཅན་ཞིག་འདུག་སྟེ་འདི་་་་་
སྐད་དུ། ང་དང་སྟོབས་འགྲན་ནུས་ན་འགྲན་དུ་ཤོག དེ་ལྟར་མིན་ན་ངའི་བྲན་
ཡིན་ནོ་ཞེས་ཁེངས་གཏམ་འཛེམས་མེད་དུ་སྨྲ་བ་ཞིག་འདུག་གོ་ཟེར་བས། སེང་
གེ་ཤིན་ཏུ་ང་རྒྱལ་ཏེ་དེ་ལྟ་བུ་གང་ན་འདུག་སྟོབས་འགྲན་དུ་འགྲོའོ། །ཞེས་རི་
བོང་ཁྲིད་དེ་སོང་ནས་ཁྲོན་པ་གཏིང་ཟབ་པ་ཞིག་བསྟན་ཏེ་ཕ་གིའི་ན་མཆིས་་་་་
83



ལེགས་བཤད་བསྟན་བཅོས་ཕྱོགས་བསྒྲིགས།
ཟེར། སེང་གེས་ཁྲོན་པའི་ཁ་ནས་བལྟས་པས་ཆུ་ནང་དུ་རང་གི་གཟུགས་བརྙན་
མཐོང་བ་དགྲ་ཟླར་བསམས་ཏེ། དེ་ལ་ཁྲོས་འཁྲུགས་རྔམས་ཏེ་གཡུ་རལ་སིག་
འཁྲབ་ཅིང་མཚེ་བ་གཙིགས་པ་སོགས་རྣམ་འགྱུར་སྣ་ཚོགས་བསྟན་པ་ན། དེ་
ཡང་དེ་ལྟར་བྱེད་ཅིང་འདུག་པས་སེང་གེ་ང་རྒྱལ་དང་ཞེ་སྡང་གིས་རྦད་དེ་ཁྲོན་་
པའི་ནང་དུ་མཆོངས་པས་རང་ཉིད་ཤི་བར་གྱུར་ཏོ། །
བླུན་པོ་ལུས་སྟོབས་ཆེ་ན་ཡང་། །
བློ་གྲོས་དམན་པས་དགྲ་དབང་འགྲོ། །
ལུས་བོངས་ཆེ་བའི་གླང་བོ་ཉིད། །
སྲེ་མོང་དག་གིས་བསད་ལ་ལྟོས། །
ཞེས་པ་ནི། ལེགས་ཉེས་འབྱེད་པའི་ཤེས་རབ་ཀྱི་མིག་དང་མི་ལྡན་པའི་
བླུན་པོ་ནི་ལུས་ཀྱི་སྟོབས་ཇི་ལྟར་ཆེ་ན་ཡང་བློ་གྲོས་ཀྱི་རྩལ་དམན་པས་ན་ཕ་་་
ཆེར་གཞན་གྱིས་བསླུ་ཞིང་བྲིད་པ་དང་དགྲའི་དབང་དུ་འགྲོ་བར་འགྱུར་ཏེ།
དཔེར་ན། སེམས་ཅན་ལུས་ཀྱི་སྟོབས་དང་བོངས་ཚད་གཞན་དག་ལས་ཤིན་ཏུ་
ཆེ་བའི་གླང་བོ་ཆེ་ཉིད་སྲོག་ཆགས་བོངས་ཚད་དང་སྟོབས་ཤིན་ཏུ་ཆུང་བའི་སྲེ་་་
མོང་དག་གིས་ཀྱང་བསད་པ་ལ་ལྟོས། ཞེས་པའོ། །འདི་དང་འོག་ཏུ་འབྱུང་
བ། བྱི་བས་གླང་ཆེན་སྲེ་མོང་གཉིས། །བཏང་སྙོམས་བྱས་པས་ཕུང་ལ་ལྟོས། །
ཞེས་པའི་གཏམ་རྒྱུད་སླར་བཙལ་བར་བྱའོ། །མཁས་པ་ཡུལ་གང་དུ་བྲིན་པར་
བསྟན་པ་ནི།



དགེ་ལྡན་ལེགས་བཤད་ཀྱི་འགྲེལ་བ།
མཁས་པ་ཡོན་ཏན་ཀུན་ལྡན་པས། །
གང་དུ་ཕྱིན་པ་དེ་རུ་བྲིན། །
རྟ་ཕོ་བཟང་དང་རྒྱུན་བཟང་པོ། །
ཚོང་འདུས་དག་ཏུ་བྲིན་ཞེས་གྲགས། །
ཞེས་པ་སྟེ། མཁས་པ་ནི་ཡོན་ཏན་རིན་པོ་ཆེ་མཆོག་ཀུན་དང་ལྡན་པས་ན་
ཡུལ་དང་ཕྱོགས་གང་དུ་ཕྱིན་པའི་གནས་དེ་རུ་ཐམས་ཅད་ལ་བྲིན་ཞིང་མཆོད་པ་
དང་བསྙེན་བཀུར་བ་འཐོབ་སྟེ། དཔེར་ན། འགྲོས་དང་ལྡན་པའི་རྟ་ཕོ་བཟང་
པོ་དང་རྟེན་མཛེས་པར་བྱེད་པའི་རྒྱན་བཟང་པོ་དག་སྐྱེ་བོ་མང་པོ་ཚོགས་པའི་་་
ཚོང་འདུས་དག་ཏུ་བྲིན་པ་ཡིན་ཞེས་གྲགས་པས་སོ། །དེ་ཡང་ཤེས་རབ་སྡོང་བུ་
ལས། རྒྱལ་པོ་དང་ནི་ཡོན་ཏན་ལྡན།དེ་གཉིས་འདྲ་བ་མ་ཡིན་ཏེ། །རྒྱལ་པོ་
རང་གི་ཡུལ་ན་བཀུར། །ཡོན་ཏན་ལྡན་པ་ཀུན་ཏུ་བཀུར། །ཞེས་གསུངས་སོ། །
བླུན་པོ་ཡུལ་གང་དུ་ཕྱིན་ཀྱང་མི་བྲིན་པ་ནི།
བླུན་པོ་ཉེས་པ་ཀུན་ལྡན་པས། །
གང་དུ་ཕྱིན་པ་དེ་ནས་ལྡོག །
བོང་ཤ་ཡིན་པར་ངོ་ཤེས་ན། །
སུས་ཀྱང་ཉོ་བ་མེད་ལ་ལྟོས། །
ཞེས་པ་ནི། བླུན་པོ་རང་གཞན་ལ་ཕན་པའི་ཡོན་ཏན་མེད་ཅིང་གནོད་
85



ལེགས་བཤད་བསྟན་བཅོས་ཕྱོགས་བསྒྲིགས།
པའི་ཉེས་སྐྱོན་ཀུན་དང་ལྡན་པས་ན་ཡུལ་ཕྱོགས་གང་དུ་ཕྱིན་པ་དེ་ནས་སྐྱེ་བོ་་་་
ཐམས་ཅད་བཀུར་བ་ལས་ལྡོག་ཅིང་སྤོང་བར་བྱེད་དེ། དཔེར་ན། མི་ཁྲེལ་
འདས་ཤིག་གིས་རི་དྭགས་ཀྱི་རྔ་མའི་མཚན་མ་བསྟན་ཏེ་བོང་བུའི་ཤ་འཚོང་བ་་་
ལ་གཞན་དག་གིས་བོང་ཤ་ཡིན་པར་ངོ་ཤེས་པ་ན་སུས་ཀྱང་ཉོ་བ་མེད་ཅིང་མ་་་
བྱུང་བར་ལྟོས། སྔོན་མི་ཁྲེལ་མེད་གཡོ་སྒྱུས་འཚོ་བ་ཞིག་གིས་རི་དྭགས་ཤ་བའི་
རྔ་མ་ཞིག་བརྙེས་ནས་དེ་མི་རྣམས་ལ་བསྟན་ཏེ་རི་དྭགས་འདིའི་ཤ་ཡིན་ཟེར་་་་་
ནས་མི་མགོ་བསྐོར་ཏེ་བོང་བུའི་ཤ་འཚོང་བ་ན། རེ་ཞིག་ན་མི་རྣམས་ཀྱིས་
བརྟགས་པས་བོང་བུའི་ཤ་ཡིན་པར་ངོ་ཤེས་ནས་ཉོ་མཁན་སུ་གཅིག་ཀྱང་མ་བྱུང་
བའི་ཁར་ཕྱིས་སུ་ཁོས་ཤ་ཅི་འཚོང་ཡང་སྐྱེ་བོའི་ཚོགས་ཡིད་མི་ཆེས་པར་གྱུར་ཏོ།།
ཞེས་གྲགས་སོ། །མཁས་པ་ཡུལ་གཞན་དུ་བཀུར་སྟི་ཐོབ་པ་ནི།
མཁས་པ་རང་གི་ཡུལ་ལས་ཀྱང་། །
ཡུལ་ཁམས་གཞན་དུ་མཆོད་པ་ཐོབ། །
ནོར་བུ་གཞན་དུ་བྲིན་པ་ཙམ། །
རྒྱ་མཚོའི་ནང་དུ་ག་ལ་ཡིན། །
ཞེས་པ་སྟེ། མིང་དོན་མཐུན་པའི་མཁས་པ་ནི་རང་གི་སྐྱེ་སའི་ཡུལ་ལས་
ཀྱང་ཡུལ་ཁམས་གཞན་དུ་ཕྱིན་པའི་ཚེ་མཆོད་ཅིང་བསྙེན་བཀུར་ཐོབ་པ་ཡིན་ཏེ།
དཔེར་ན། ནོར་བུ་རིན་པོ་ཆེ་དེ་ཡུལ་གཞན་དུ་བྲིན་ཞིང་དཀོན་པ་ཙམ་ཡིན་གྱི་
རྒྱ་མཚོའི་གླིང་ནང་དུ་དཀོན་ཞིང་དྲིན་པ་ག་ལ་ཡིན་ཏེ་མིན་ནོ། །ཞེས་པའོ། །



དགེ་ལྡན་ལེགས་བཤད་ཀྱི་འགྲེལ་བ། །
བླུན་པོ་གང་དུ་གནས་ཀྱང་ཐམས་ཅད་ཀྱིས་སྤོང་བ་ནི། །
བླུན་པོ་གང་དུ་གནས་ན་ཡང་། །
ལུས་ཅན་ཀུན་གྱིས་སྤོང་བར་བྱེད། །
ཉེས་འོངས་ཞེས་བྱའི་ཁྱིམ་བདག་བུ། །
སྐྱེ་བོ་ཀུན་གྱིས་བོར་ལ་ལྟོས། །
ཞེས་པ་ནི། བླུན་པོ་ནི་ཡུལ་གང་དུ་གནས་པར་གྱུར་ན་ཡང་གཞན་ལ་མི་
ཕན་པ་མ་ཟད་གནོད་པར་འགྱུར་བས་ན་ལུས་ཅན་ཀུན་གྱིས་སྤོང་བར་བྱེད་དེ།
དཔེར་ན། ཉེས་འོངས་ཞེས་བྱ་བར་གྱུར་པའི་ཁྱིམ་བདག་གི་བུ་ཞིག་སྲིད་པ་ཐ་
མ་བ་ཡིན་ཡང་ལས་ཀྱི་ལྷག་མའི་ལེ་ལན་གྱིས་ཉེ་ཚད་ཐམས་ཅད་ལ་གནོད་པ་་་
བྱུང་བས་སྐྱེ་བོ་ཀུན་གྱིས་དེ་བོར་ཞིང་བསྐྲད་པ་ལ་ལྟོས་ཤིག དེ་ཡང་སྔོན་ཁྱིམ་
བདག་རྟོགས་ལྡན་ཞེས་བྱ་བ་ཤིན་ཏུ་ཕྱུག་པ་རྣམ་ཐོས་ཀྱི་བུ་ལ་ནོར་གྱིས་འགྲན་
པ་ཞིག་ཡོད་པ་ལ། དེའི་ཆུང་མའི་མངལ་དུ་སེམས་ཅན་ཞིག་ཞུགས་པས་དེའི་
ཉིན་ཁྱིམ་བདག་ལ་གནོད་པ་བརྒྱ་བྱུང་ངོ༌། །དེ་ཇི་ལྟར་སྐྱེས་པ་ལྟར་ཡང་ཡང་རྒྱ་
ཆེར་གནོད་པ་བརྒྱ་བྱུང་ཞིང་བཙས་པའི་ཉིན་མོ་ཁྱིམ་བདག་ལ་གནོད་པ་སྟོང་་་་
བྱུང་ངོ༌། །འོན་ཀྱང་བུ་འོངས་པ་ལེགས་སོ་ཟེར་ནས་མིང་ལེགས་འོངས་ཞེས་
བཏགས་སོ། །དེ་ནས་རིམ་གྱིས་ནོར་རྣམས་ཟད་ཅིང་ཁྱིམ་བདག་ཆུང་མ་དང་
བཅས་པ་ཤི ཁྱིམ་དང་ནོར་ཐམས་ཅད་མེས་ཚིག ཟོང་ཐོགས་ཏེ་གཞན་དུ་
སོང་བ་རྣམས་ཀྱང་བརླགས། ཉེ་དུ་དང་བྲན་ཐམས་ཅད་ཀྱིས་ལེགས་འོངས་



ལེགས་བཤད་བསྟན་བཅོས་ཕྱོགས་བསྒྲིགས།
བོར་ཏེ་བྲན་མོ་རྒན་མོ་ཞིག་གཡོག་བྱེད་དེ་ཡི་གེ་སློབ་པ་ན། རྒན་མོས་བསམས་
པ། འདི་བསོད་ནམས་ཟད་པའི་ལེ་ལན་གྱིས་བདག་ཀྱང་བརླག་དོགས་ཡོད་
སྙམ་སྟེ་གཅེས་པ་ཅི་ཡོད་ཁྱེར་ནས་བྲོས་སོ། །ཟས་ལྷག་མ་རྣམས་ཁྱིས་ཟོས་ནས་
ལྷག་རོ་མི་གཡོན་ཅན་ཞིག་གིས་ཁྱེར་ཏེ་སོང་ངོ༌། །དེ་ནས་ལེགས་འོངས་ཉེ་དུའི་
ཁྱིམ་དུ་ཕྱིན་པ་དང་དེར་འཐབ་མོ་བྱུང་ནས་དེ་དག་གིས་འདི་ལེགས་འོངས་མ་་་
ཡིན་གྱི་ཉེས་འོངས་སོ་ཟེར་ནས་བསྐྲད་པ་དང་། མུ་ཏོ་བའི་ནང་དུ་སོང་བས་དེ་
དག་གིས་ཅི་ཡང་མ་རྙེད་ནས་རིམ་གྱིས་ཁ་གཉིས་གཉིས་སུ་བཅད་ནས་སློང་མོ་་་
ལ་སོང་བས་ལེགས་འོངས་འགྲོ་སར་ལག་པ་དང་སྤུང་ཕོར་སྟོང་བར་གྱུར་ཏེ་་་་
མཐར་མུ་ཏོ་བ་རྣམས་ཀྱིས་སྐལ་ཆད་འདིས་ལན་ནོ་ཟེར་ནས་ཤིན་ཏུ་བརྡེགས་་་
ནས་བསྐྲད་དོ། །དེ་ནས་མཉན་ཡོད་དུ་འགྲོ་བའི་ཚོང་བའི་རྗེས་ལ་སོང་བས་
ཚོང་བ་དང་གླང་རྣམས་ཀྱང་འཐབས་ནས༑ ཚོང་བ་དག་གིས་སྨྲས་པ། བདག་
ཅག་ཕན་ཚུན་སྙིང་དུ་སྡུག་པ་ལ་ཅིའི་ཕྱིར་འཐབ་ཉིས་འོངས་མ་འོངས་སམ་ཟེར་
ནས་བལྟས་པས་མཐོང་སྟེ། འདི་ལེགས་འོངས་མ་ཡིན་ཏེ་ཉེས་འོངས་སོ་ཞེས་
བསྐྲད་པ་དང་། སྤྲང་ཆས་སུ་བགྱིས་ཏེ་མཉན་ཡོད་དུ་ཕྱིན་པ་ན། ཁྱིམ་བདག་
མགོན་མེད་ཟས་སྦྱིན་གྱི་མནའ་མ་ལེགས་འོངས་ཀྱི་སྲིང་མོ་ཡིན་པས་དེས་ཚོར་་་་
ནས་མངག་གཞུག་མ་ལ་གོས་དང་ཀཅུ་པ་ན་བསྐུར་བས། ཆང་ཁང་དུ་སོང་སྟེ་
ཆང་བཏུང་བས་ར་རོ་ནས་སྐྱེད་མོས་ཚལ་ཞིག་ཏུ་ཉལ་བ་དང་ཆོམ་རྐུན་པ་་་་
བཅོམ་མོ། །སྲིང་མོས་བསམས་པ། འདིའི་ལེ་ལན་གྱིས་གྱོས་པོའི་ཁྱིམ་བརླག་ན་
88



དགེ་ལྡན་ལེགས་བཤད་ཀྱི་འགྲེལ་བ།
མི་རུང་ངོ་སྙམ་ནས་ཡལ་བར་བོར་རོ། །ཡང་མུ་ཏོ་བའི་གསེབ་ཏུ་ཞུགས་པས་
སྔར་དང་འདྲ་སྟེ། མཐར་སྤྲང་བོ་ཐམས་ཅད་ཀྱིས་བརྡེགས་སྤུང་ཕོར་གྱིས་ཀླད་
པ་བཅོམ་ནས་བསྐྲད་དོ། །དེའི་ཚེ་མགོན་མེད་ཟས་སྦྱིན་གྱིས་སངས་རྒྱས་དགེ་
འདུན་དང་བཅས་པ་ལ་གདུགས་ཚོད་གསོལ་བས་དེར་སོང་བ་དང་། མུ་ཏོ་བ་
རྣམས་སྒོ་བས་བཀག་ནས་བདག་ཅག་གི་ནང་དུ་ཉེས་འོངས་མ་ཞུགས་སམ་ལྟོས་་
ཤིག་ཟེར་ནས། བལྟས་པས་ལེགས་འོངས་དེར་ཞུགས་པར་མཐོང་ནས་མུ་ཏོ་བ་
རྣམས་ཀྱིས་ཤིན་ཏུ་བརྡེགས་ཤིང་སྤུང་ཕོར་གྱིས་ཀླད་པ་བཅོམ་སྟེ་རྐང་ལག་ནས་་
བཟུང་སྟེ་ཕྱག་དར་ཁྲོད་དུ་དོར་རོ། །དེར་ངུ་ཞིང་འདུག་པ་ན། སྟོན་པ་ཐུགས་
རྗེ་ཅན་གྱིས་དེ་གཟིགས་ནས་ལེགས་འོངས་བོས་ཏེ་ལྷུང་བཟེད་ཀྱི་ལྷག་མ་བྱིན་་་་
ཡོན་བཤད་ནས་གཤེགས་པའི་ཕྱི་བཞིན་དུ་དེའང་སོང་ངོ་། །སྔར་ཕའི་ཆུང་
གྲོགས་ཤིག་གིས་ཀརྟ་པ་ན་གཉིས་བྱིན་པ་གོས་ཀྱི་གྲྭར་བཏུམས་ཏེ་བཞག་པའང་་
ལས་ཀྱིས་བརྗེད་དེ། སྟོན་པས་དེ་ཕྱུངས་ནས་ཁོའི་ལས་སྒྲིབ་སྦྱང་བའི་ཕྱིར་
ཨུཏྤལ་སྔོན་པོ་ཉོས་ནས་དགེ་འདུན་ལ་བྲིམ་དུ་བཅུག་པས་ལེགས་འོངས་ལ་ཟད་་
པར་སྔོན་པོའི་ཏིང་ངེ་འཛིན་སྐྱེས། སྟོན་པས་དེ་རབ་ཏུ་ཕྱུངས་ནས་བསྒོམས་
པས་དགྲ་བཅོམ་པ་ཐོབ་བོ། །དེ་ལྟར་ན་མིང་དངོས་ལེགས་འོངས་ཡིན་ཡང་ལས་
ཀྱི་ལྷག་མའི་ལེ་ལན་གྱིས་གང་དུ་ཕྱིན་སར་གཞན་དག་ལ་མི་ལེགས་པ་འབའ་་་་
ཞིག་བྱུང་བས་ཉེས་འོངས་སུ་གྱུར་ཏོ། །དམ་ཚིག་གཙང་ན་འདོད་དོན་འགྲུབ་པ་
che



ལེགས་བཤད་བསྟན་བཅོས་ཕྱོགས་བསྒྲིགས།
མཁས་པ་དམ་ཚིག་གཙང་བའི་མཐུས། །
ཡིད་ལ་འདོད་པའི་དོན་ཆེན་འགྲུབ། །
སྲེག་པའི་ཕྲུ་གུ་སེམས་བསྐྱེད་པས། །
ཕ་རོལ་མེ་ཆེན་ལོག་ལ་ལྟོས། །
ཞེས་པ་ནི། མཁས་པ་རང་གིས་གང་ཁས་བླངས་པའི་དམ་ཚིག་གཙང་ཞིང་
སེལ་མེད་པར་བསྲུངས་པའི་མཐུས་ཡིད་ལ་གང་འདོད་པའི་དོན་ཆེན་པོ་ཇི་ལྟར་
སྨོན་པ་ལྟར་ཚེགས་མེད་དུ་འགྲུབ་སྟེ། དཔེར་ན། བྱང་ཆུབ་སེམས་དཔའ་བྱ་
སྲེག་པའི་ཕྲུ་གུས་ནགས་ལ་མེ་ཤོར་ཏེ་སྲོག་ཆགས་མང་པོ་ལ་གནོད་པ་བྱུང་བའི་
ཚེ་དེ་དག་ལ་སྙིང་བརྩེ་བའི་སེམས་བསྐྱེད་དེ་བདེན་ཚིག་བརྗོད་པས་ཕ་རོལ་མེའི་
འཇིགས་པ་ཆེན་པོ་དེ་མོད་ལ་ལོག་པ་ལ་ལྟོས་ཤིག སྔོན་བྱང་ཆུབ་སེམས་དཔའ་
དགོན་པའི་གནས་ཤིག་ན་བསམས་བཞིན་དུ་སྲེག་པའི་ཕྲུ་གུ་ཞིག་ཏུ་སྐྱེས་པར་་་་
གྱུར་ཏོ། །དེ་སྒོ་ངའི་སྦུབས་ནས་བྱུང་སྟེ་ཞག་གྲངས་མང་པོ་མ་ལོན་པས་རབ་ཏུ་
རིད་ཅིང་ཡན་ལག་དང་ཉིང་ལག་ཕྲ་ལ་སྤུ་ནི་གསར་དུ་སྐྱེ། རྩྭ་དང་ལྕམ་པོ་སྡུག་
པོར་ཚང་བཅས་པའི་ནང་ན་ཕྲུ་གུ་མང་པོའི་སྤུན་དང་ལྷན་ཅིག་ཏུ་འཁོད་དོ། །
གནས་སྐབས་དེ་ནའང་ཆོས་ཀྱི་འདུ་ཤེས་མ་ཉམས་པས་ཟས་སུ་སྲོག་ཆགས་ནི་མི་
ཟ། རྩྭའི་ས་བོན་དང་། ཤིང་ནྱ་གྲོ་ཏའི་འབྲས་བུ་དག་འབའ་ཞིག་ཟ་བས་ཁ་
ཟས་རྩུབ་ཅིང་བཅུད་མེད་པ་དེས་ལུས་བརྟས་པར་མ་གྱུར་ལ་འདབ་གཤོག་ཀྱང་
མ་རྫོགས་སོ། །ཕྲུ་གུ་གཞན་རྣམས་ནི་ཁ་ཟས་འབུ་སོགས་ཅི་འོངས་པ་ཟོས་པས་
9)



དགེ་ལྡན་ལེགས་བཤད་ཀྱི་འགྲེལ་བ།
ལུས་དང་འདབ་གཤོག་རྒྱས་པར་གྱུར་ཏེ། ངོ་ཚ་མི་ཤིས་པ་ནི་བདེ་བར་འཚོ་
བའི་ཕྱིར། མདོ་ལས། བརྐམ་ཞིང་བྱ་རོག་ལྟར་དཔའ་བ། །ངོ་ཚ་མེད་པ་ལེགས་
པར་འཚོ། །འཚོ་བ་སྐྱོན་མེད་ལྟ་བ་དང་། །ངོ་ཚ་ཤེས་པའི་འཚོ་མི་བདེ། །ཞེས་
གསུངས་པས་སོ། །དེའི་ཚེ་ནགས་ཚལ་ལ་མེ་ཤོར་ཏེ་རླུང་གིས་བསྐྱོད་པའི་སྒྲ་
འུར་འུར་སྒྲོག་ཅིང་དུད་པའི་ཚོགས་འཁྱིལ། མེ་སྟག་རྣམ་པར་འཕྲོ་བ་འཇིགས་
སུ་རུང་བ་བྱུང་བ་ན། ནགས་ན་རྒྱུ་བའི་རི་དྭགས་རྣམས་ཀུན་ཏུ་བྲོས། བྱའི་
ཚོགས་ཐམས་ཅད་ཕྱིར་རོ། །དེ་ནས་མེ་དེ་རླུང་དྲག་པོས་བདས་ཏེ་རྩྭ་སྡུག་པོ་ལ་
མཆེད་ནས་དེ་དག་གི་ཚང་དང་ཉེ་བར་འོངས་པས། སྲེག་པའི་ཕྲུ་གུ་གཞན་
རྣམས་ནི་འཇིགས་ཤིང་སྐྲག་ནས་བརྟབ་བཞིན་དུ་འཕུར་ཏེ་སོང་ངོ་། །བྱང་ཆུབ་
སེམས་དཔའ་འབའ་ཞིག་ཉམ་ཆུང་བ་དང་འདབ་གཤོག་མ་རྫོགས་པས་འཕུར་་་་
མ་ནུས་སོ། །དེ་ནས་སེམས་དཔའ་ཆེན་པོས་སྲོག་ཆགས་གྲངས་མེད་པ་ཞིག་ལ་
སྙིང་རྗེ་ཆེན་པོའི་སེམས་བསྐྱེད་དེ་སྲོག་བསྐྱབ་པའི་ཕྱིར་སྨྲས་པ། བདག་གི་རྐང་
པ་མིང་དོན་མེད་ཅིང་འདབ་མ་མེད། །བདག་གི་ཕ་མ་གཉིས་ཀྱང་མེ་ལ་སྐྲག་
ནས་བྱེར། །མེ་ཁྱོད་ལ་མགྲོན་བྱར་རུང་བའང་འདི་ན་ཅི་ཡང་མེད། །དེ་བས་མེ་
ཁྱོད་འདི་ནས་སླར་ནི་ལྡོག་པར་རིགས། །ཞེས་ཚིག་འཇམ་པོས་བདེན་ཚིག་དེ་
བརྗོད་མ་ཐག་ཏུ་མེ་ཞི་བར་གྱུར་ཏོ། །དམ་ཚིག་མི་གཙང་ན་མི་འདོད་པ་འབྱུང་
བ་ནི།
བླུན་པོ་དམ་ཚིག་མི་གཙང་བས། །
9f



ལེགས་བཤད་བསྟན་བཅོས་ཕྱོགས་བསྒྲིགས།
མི་འདོད་མཚན་མ་འཕྲལ་དུ་འབྱུང་། །
ཅི་ཚུགས་བྱས་ཀྱང་བརླག་པར་འགྱུར། །
མེ་ཡིས་འཇིགས་པའི་འཕགས་སྐྱེས་པོ། །
སྐྱེད་མོས་ཚལ་དུ་ཚིག་ལ་ལྟོས། །
ཞེས་པ་སྟེ། བླུན་པོ་ནི་རང་གིས་གང་ཁས་བླངས་པའི་དམ་ཚིག་ལ་སེལ་
ཞུགས་ཤིང་མི་གཙང་བས་ན་མི་འདོད་པའི་མཚན་མ་ངན་པ་འཕྲལ་དུ་འབྱུང་་་་
ཞིང༌། ཐབས་ཅི་ཚུགས་ཏེ་ཇི་ལྟར་བྱས་ཀྱང་རང་ཉིད་བརླག་པར་འགྱུར་ཏེ།
དཔེར་ན། མེའི་གནོད་པས་འཇིགས་པའི་རྒྱལ་པོ་འཕགས་སྐྱེས་པོ་དང་བློན་པོ་
མ་ལ་གནོད་གཉིས་མེ་ལས་བྱོལ་ཏེ་སྐྱེད་མོས་ཚལ་དུ་སོང་ནས་བསྡད་ཀྱང་མེས་་་
ཚིག་པ་ལ་ལྟོས། སྔོན་རྒྱལ་པོ་གསལ་རྒྱལ་ཀྱི་བཙུན་མོ་ཕྲེང་ལྡན་མ་དང་།
མདུན་ན་འདོན་གྱི་ཆུང་མ་གཉིས་ཀྱི་མངལ་དུ་ཉིན་གཅིག་ལ་སེམས་ཅན་རེ་་་༌་་
ཞུགས་པས་ཉི་མ་དེ་ཉིད་ནས་མདུན་ན་འདོན་གྱི་ཆུང་མ་སྡུག་བསྔལ་གྱིས་ཉེན་་་
ཏོ། །ཟླ་བ་དགུ་ཚང་ནས་ཉིན་གཅིག་ལ་ཁྱེའུ་རེ་བཙས་པས་རྒྱལ་པོའི་བུ་ལ་
འཕགས་སྐྱེས་པོ་དང་། མདུན་ན་འདོན་གྱི་བུའི་མིང་ལ་མ་ལ་གནོད་ཅེས་
བཏགས་སོ། །དེ་གཉིས་ཆེར་སྐྱེས་ནས་རི་དྭགས་གཤོར་དུ་སོང་བས་རྟས་ཁ་ཁྱེར་
ཏེ་སེར་སྐྱའི་སྐྱེད་མོས་ཚལ་དུ་སོང་ངོ་། །དེར་ཤཱཀྱ་རྣམས་མི་བཟོད་པ་སྐྱེས་ཏེ་
བྲན་མོའི་བུ་དེའི་རྐང་ལག་བཅད་དོ། །གསོད་པར་བྱའོ་ཟེར་ཏེ་སྐྱེད་མོས་ཚལ་
དུ་འོངས་པས། འཕགས་སྐྱེས་པོས་དེ་ཐོས་ནས་བྲོས་ཏེ་ནང་མི་རྣམས་ལ་སྨྲས་པ།
92



དགེ་ལྡན་ལེགས་བཤད་ཀྱི་འགྲེལ་བ།
ང་ནམ་ཞིག་རྒྱལ་པོར་གྱུར་པའི་ཚེ་ཤཱཀྱ་རྣམས་ཐོག་མར་གསོད་དགོས་སོ་ཟེར།
མ་ལ་གནོད་ན་རེ། ལེགས་ཏེ། དགེ་བ་རྣམས་ནི་དམ་བཅའ་བརྟན་པ་ལགས་སོ།།
ཞེས་སྨྲས་སོ། །ཕྱིས་སུ་འཕགས་སྐྱེས་པོ་རྒྱལ་པོར་གྱུར་ཏེ་རེ་ཞིག་ན། མ་ལ་
གནོད་ན་རེ། ད་ནི་ཤཱཀྱ་རྣམས་ཁ་གདག་པའི་དུས་ལ་བབ་བོ་ཟེར་བ་ན། རྒྱལ་
པོས་སྨྲས་པ། ཇི་སྙེད་སྨྲས་པ་ཐམས་ཅད་བྱའམ་དོན་དེ་འདས་པ་ཡིན་པས་
ཐོངས། རྒྱལ་པོའི་བྱ་བྱེད་ཉམས་པར་འགྱུར་རོ། །ཞེས་སྨྲས་ཀྱང་མ་ལ་གནོད་
ཀྱིས་ནན་གྱིས་བསྐུལ་བ་ན། འཕགས་སྐྱེས་པོ་གྲོགས་ངན་གྱིས་བསླུས་ཏེ་དཔུང་
ཚོགས་གོ་བསྐོན་ནས་ཤཱཀྱ་རྣམས་གསོད་པའི་ཕྱིར་སེར་སྐྱར་སོང་ངོ་། །བཅོམ་
ལྡན་འདས་ཀྱིས་ཆོས་བསྟན་ཏེ་ཤཱཀྱ་རྣམས་བདེན་པ་མཐོང་བས་ན། བདག་
ཅག་གིས་འཕགས་སྐྱེས་པོའི་དཔུང་ལ་བསྣུན་པར་མི་བྱ་སྟེ། སུས་བསྣུན་པ་དེ་
བདག་ཅག་གི་ཉེ་དུ་མ་ཡིན་ནོ་ཞེས་ཕར་གནོད་པ་མི་བྱེད་པའི་ཁྲིམས་བཅས་་་་་
ནས་གྲོང་ཁྱེར་གྱི་སྒོ་བཅད་དེ་གནས་སོ། །དེར་འཕགས་སྐྱེས་པོ་ངས་ཁྱོད་རྣམས་
ལ་གནོད་པ་མི་བྱེད་ཀྱི་སྒོ་ཕྱེ་ཞིག་ཅེས་སྤྲིངས་པ་དང་། ཤཱཀྱ་རྣམས་བདུད་སྡིག་
ཅན་གྱིས་བསླུས་ནས་སྒོ་ཕྱེའོ། །འཕགས་སྐྱེས་པོ་དཔུང་དང་བཅས་པ་ཞུགས་པ་
ན། ཤཱཀྱ་ལས་མ་བསགས་པ་རྣམས་གཞན་དུ་བྱེར་རོ། །ཚོགས་པ་ཅན་གྱི་ལས་
བྱས་པ་རྣམས་འཁོད་པ་ན་ཤཱཀྱ་བདུན་ཁྲི་བདུན་སྟོང་བསད་ནས་འཕགས་སྐྱེས་
པོ་མཉན་ཡོད་དུ་ཕྱིར་ལོག དེ་ནས་སྟོན་པས་ད་ནས་ཞག་བདུན་ན་ཀོ་ས་ལའི་
རབས་ཆད་དེ་འཕགས་སྐྱེས་པོ་དང་མ་ལ་གནོད་བཅས་པ་མེས་ཚིག་ནས་ཆོ་ངེ་་་
s3



ལེགས་བཤད་བསྟན་བཅོས་ཕྱོགས་བསྒྲིགས།
འདོན་བཞིན་དུ་མནར་མེད་དུ་སྐྱེ་བར་འགྱུར་རོ། །ཞེས་ལུང་བསྟན་ཏོ། །
འཕགས་སྐྱེས་པོས་དེ་ཐོས་ནས་སེམས་ཁོང་དུ་ཆུད་པ་ན། མ་ལ་གནོད་ན་རེ།
དགེ་སྦྱོང་གོ་ཏ་མའི་གཉེན་བཤེས་དེ་སྙེད་ཅིག་བསད་ན་དེ་སྐད་ཙམ་ལོ་་་་་་་
གསུངས། སྐྱེད་མོས་ཚལ་དུ་གཤེགས་ལ་ཁང་བཟང་ཀ་བ་བཞི་བ་ཞིག་བགྱིས་ཏེ་
མེ་ཡེ་མ་བཏང་བར་དགུང་བདུན་བཞུགས་ཤིག་ཟེར་ནས། དེ་ལྟར་བགྱིས་ཏེ་
བཙུན་མོ་འཁོར་དང་བཅས་པ་སྐྱེད་མོས་ཚལ་དུ་སོང་ནས་བསྡད་དོ། །ཞག་
བདུན་པ་ལ་བཙུན་མོ་ཞིག་གིས་སྔས་ནང་ཚངས་ཅན་གྱི་སྟེང་དུ་མེ་ཤིལ་བཞག་པ་
པས་ཉི་འོད་ཕོག་སྟེ་མེ་བྱུང་ནས་སྔས་ནང་ཚངས་ཅན་ལ་མེ་མཆེད་ནས་བཙུན་་་་
མོ་རྣམས་བྲོས་སོ། །འཕགས་སྐྱེས་པོ་དང་མ་ལ་གནོད་གཉིས་ཚིག་བཞིན་དུ་བྲོས་
པས་མི་མ་ཡིན་དག་གིས་སྒོ་བཅད་ནས། མ་ལ་གནོད་ཚིག་གོ །ལྷ། ཚོས་སོ་ཞེས་
དེ་གཉིས་འོ་དོད་འབོད་ཅིང་ཚིག་ནས་དམྱལ་བ་མནར་མེད་དུ་སྐྱེས་སོ། །མཁས་
པ་ཕམ་ན་དགུ་ལ་ལན་ལེན་པ་ནི།
མཁས་པ་ཕམ་པ་ཙམ་གྱིས་ནི། །
དགྲ་ལན་ལྡོན་པའི་བློ་སྟོབས་འབྱུང་། །
མདའ་ཡིས་ཕོག་པའི་བྱང་གཡག་གིས། །
རྔོན་པ་སྲོག་དང་ཕྲལ་ལ་ལྟོས། །
ཞེས་པ་སྟེ། སྙིང་སྟོབས་ཅན་གྱི་མཁས་པ་དེ་རང་ཉིད་ཕམ་པར་འགྱུར་བ་
ཙམ་གྱིས་འགྲན་ཟླའི་དགྲ་ཕ་རོལ་ལ་ལན་ལྡོན་པའི་བློ་སྟོབས་འབྱུང་བ་ཡིན་ཏེ།
94



དགེ་ལྡན་ལེགས་བཤད་ཀྱི་འགྲེལ་བ། །
དཔེར་ན། རྔོན་པས་མདའ་བརྒྱབ་པ་ཕོག་པའི་བྱང་གཡག་འབྲོང་གིས་རང་
ཉིད་སྲོག་དང་བྲལ་བའི་སྔོན་དུ་རྔོན་པའི་སྲོག་ཕྲལ་བར་བྱེད་པ་ལ་ལྟོས་ཤིག
ཅེས་པའོ། །བྱང་གཡག་ནི་འདིར་འབྲོང་གི་མིང་སྟེ། ཙ་མ་ར་ཞེས་པ་གཡག་དང་
འབྲོང་གཉིས་ཀ་ལ་འཇུག་པར་བཤད་དོ། །དེ་ཡང་འབྲོང་བདའ་བའི་རྔོན་པ་
དེས་རང་ཉིད་ཤིན་ཏུ་གབ་ནས་འབྲོང་ལ་མདའ་བརྒྱབ་པ་མ་གཏོགས་འབྲོང་་་་་
གིས་མཐོང་ཞིང་ཕྱིགས་ན་ཚུར་འོངས་ནས་རྔོན་པ་གསོད་པ་ཡིན་ཟེར་རོ། །བླུན་
པོ་ཕམ་ན་གཉེན་ལ་འཁང་བ་ནི། །
བླུན་པོ་ལན་ཅིག་ཕམ་པ་ན། །
གཉེན་ལ་འཁང་ཞིང་དགྲ་བློ་ཞི། །
ཁྱི་ངན་ལ་ནི་རྡོ་ཕོག་ན། །
འཁང་ནས་ཉལ་བའི་སྤྱོད་ཚུལ་ལྟོས། །
ཞེས་པ་ནི། སྙིང་སྟོབས་མེད་པའི་བླུན་པོ་ནི་ལན་གཅིག་ཙམ་ཕམ་པ་ན་
རང་གི་གཉེན་ལ་འཁང་ཞིང་གནོད་པར་བྱེད་ལ་འགྲན་ཟླའི་དགྲ་ལ་ལན་ལེན་་་་
པའི་བློ་ཞི་བར་འགྱུར་ཏེ། དཔེར་ན། ཁྱི་ངན་པ་དེ་དོན་མེད་དུ་ཞེ་སྡང་སྐྱེས་ཏེ་
ཟུག་ཅིང་ཕ་རོལ་བོའི་རྗེས་སུ་བསྙེགས་པས་རྡོ་འཕངས་པ་ཕོག་པ་ན་འཁང་ཞིང་
དཔའ་ཞུམ་སྟེ་རང་སར་ཉལ་ནས་འདུག་པའི་སྤྱོད་ཚུལ་ལ་ལྟོས་ཞེས་པའོ། །དེ་
ལ་བླུན་པོ་ནི་རང་ཉིད་ཕམ་པའི་ཚེ་དོན་མེད་དུ་གཞན་དག་ལ་གནོད་པ་བྱེད་དེ།
སྔོན་གླང་བོ་ཆེ་ཞིག་གིས་ཆུང་མ་བལ་གླང་མོ་ཞིག་ལ་སྡུག་པར་འཛིན་ཅིང་་་་་་་་
95



ལེགས་བཤད་བསྟན་བཅོས་ཕྱོགས་བསྒྲིགས།
གནས་པ་ན། བལ་གླང་མོ་དེ་གླང་བོ་ཆེའི་ཕྲུ་གུ་གཞན་ཞིག་ལ་ལྷག་པར་ཆགས་
ནས་དེ་ལ་སྨྲས་པ། གླང་བོ་ཆེ་དེ་ཚུར་དུ་འོང་གི་བདག་ཅག་གཉིས་གཞན་དུ་
བྲོས་པའི་ཐབས་བྱའོ་ཟེར་ནས། གླང་བོ་ཆེ་དེ་ལ་སྨྲས་པ། བདག་ཅག་རྣམས་
ཁྲུས་བྱ་ཕྱིར་རྫིང་བུར་ཞུགས་ལ་ཡུན་རིང་དུ་ནུབ་པར་སུས་ནུས་བལྟའོ་ཟེར་ནས།
དེ་དག་རྫིང་བུར་ཞུགས་ནས་གླང་བོ་ཆེ་དེ་ཆུ་ནང་དུ་ནུབ་ནས་འདུག་པ་དང་།
གླང་མོ་དེས་གླང་བོ་ཆེའི་ཕྲུ་གུ་ཁྲིད་ནས་བྲོས་སོ། །གླང་བོ་ཆེ་དེས་རིང་ཞིག་ལོན་
ནས་བལྟས་པས་མ་མཐོང་ནས། བདག་ཕམ་པར་འགྱུར་དུ་འོང་གི་སྙམ་སྟེ་སླར་
ཡང་ཆུར་ནུབ་ནས་རིང་ཙམ་བསྲན་ནས་བསྡད་པས་དབུགས་ཆད་ལ་ཁད་བྱུང་་་
ནས་མ་ཚུགས་ཏེ་མགོ་བཏེགས་ཏེ་བལྟས་པས གླང་མོ་མ་མཐོང་ནས་ཚིག་པ་
ཟོས་ཏེ་རྫིང་བུ་ཕན་ཚུན་དུ་དཀྲུགས་པས་ཉ་དང་རུས་སྦལ་མང་པོ་ཞིག་བསད་་་
དོ། །དེར་ལྷས་སྨྲས་པ། ཀྱེ་མ་ཤ་ཡི་ཕུང་བོ་ཆེ། །འདི་ལ་ཤེས་རབ་ཡོད་མ་ཡིན། །
གཞན་གྱིས་ཆུང་མ་འཕྲོགས་གྱུར་ན། །གཞན་ལ་སྡུག་བསྔལ་སྟོན་པར་བྱེད། །
ཅེས་ཟེར་རོ། །མཁས་པ་གལ་ཆེ་སར་འཇིགས་པ་མི་འབྱུང་བ་ནི།
མཁས་པ་དོན་གྱི་གལ་ཐུག་ན། །
དགྲ་བོ་གང་ལའང་འཇིགས་པ་མེད། །
ལྷ་དབང་གཅིག་གིས་ལྷ་མིན་གྱི། །
དཔུང་ཚོགས་ཕམ་པའི་བྱུང་བ་ལྟོས། །
96



དགེ་ལྡན་ལེགས་བཤད་ཀྱི་འགྲེལ་བ།
ཞེས་པ་ནི། བསམ་མནོ་གཏོང་ཤེས་པའི་མཁས་པ་དེ་དོན་གྱི་གལ་ཆེ་སར་
ཐུག་པ་ན། ཚུར་རྒོལ་བའི་དགྲ་བོ་གང་ལའང་འཇིགས་པ་མེད་པའི་སྙིང་སྟོབས་
བསྐྱེད་པ་ཡིན་ཏེ། དཔེར་ན། སྔོན་ལྷ་དང་ལྷ་མིན་གཉིས་གཡུལ་འགྱེད་པ་ན་
ལྷའི་དཔུང་ཕམ་ནས་ལྷ་དམག་རྣམས་བྱེར་ཏེ་ལྷ་དབང་བརྒྱ་བྱིན་གཅིག་པུ་་་་་
གཡུལ་ངོར་ལུས་པའི་ཚེ། ལྷ་དབང་དེའི་གཟི་བྱིན་དང་སྙིང་སྟོབས་ཀྱི་མཐུས་ལྷ་
མིན་གྱི་དམག་གི་དཔུང་ཚོགས་མཐའ་དག་ཕམ་པར་བྱས་པའི་སྔོན་གྱི་བྱུང་བ་་་
ལྟོས། ཞེས་པ་སྟེ། སྔོན་བྱང་ཆུབ་སེམས་དཔའ་རེ་ཞིག་ཅིག་ན་བསམ་བཞིན་དུ་
སུམ་ཅུ་རྩ་གསུམ་གྱི་བདག་པོ་ལྷ་རྣམས་ཀྱི་དབང་པོ་བརྒྱ་བྱིན་དུ་སྐུ་སྐྱེ་བ་བཟུང་
བར་གྱུར་ཏོ། །དེ་ནི་གཟི་བྱིན་དང་སྙིང་སྟོབས་རྨད་དུ་བྱུང་ཞིང་བསོད་ནམས་
ཀྱི་མཐུས་ལྷའི་དཔལ་འབྱོར་ཕུན་སུམ་ཚོགས་པས་ལྷ་དང་མིའི་ཡུལ་ལེགས་པར་་་
བསྐྱངས་པའི་སྙན་པའི་གྲགས་པ་ཕུལ་དུ་བྱུང་བའི་དཔལ་དེ་ལ་ལྷ་མ་ཡིན་རྣམས་
ཀྱིས་མ་བཟོད་ནས་གླང་བོ་ཆེ་དང་། ཤིང་རྟ་དང་། རྟ་བ་དང་། རྐང་ཐང་གི་
དམག་གོ་མཚོན་ཐོགས་པ་འཇིགས་འཇིགས་ལྟ་བུའི་དཔུང་གི་ཚོགས་ཆེན་པོའི་
དམག་བཤམས་ཏེ་རྒོལ་བའི་ཕྱིར་དུ་ལྷགས་སོ། །དེའི་ཚེ་སེམས་དཔའ་ཆེན་པོ་
བརྒྱ་བྱིན་དེས་ཀྱང་ལྷའི་དམག་གི་དཔུང་ཆེན་པོས་ཡོངས་སུ་བསྐོར་ཏེ། གཡུལ་
འགྱེད་པའི་ཕྱིར་ལྷ་མ་ཡིན་གྱི་དམག་གི་ཚོགས་དེ་རྒྱ་མཚོའི་འགྲམ་དུ་ཐུག་པར་་་
བསུས་ཏེ་ཕན་ཚུན་གཡུལ་སྤྲད་པ་ན། ལྷ་མང་པོ་ཞིག་དང་ལྷ་མ་ཡིན་གྲངས་
ལས་འདས་པ་ཞིག་རྨིས་ཤིང་ཉམས་པར་གྱུར་ཏོ། །དེར་རེ་ཞིག་ལྷ་མ་ཡིན་གྱི་



ལེགས་བཤད་བསྟན་བཅོས་ཕྱོགས་བསྒྲིགས།
དཔུང་སྟོབས་ཆེ་སྟེ་ལྷ་རྣམས་ཀྱི་དམག་བྱེར་ནས་སེམས་དཔའ་ཆེན་པོ་ལྷ་དབང་་་
བརྒྱ་བྱིན་གཅིག་པུ་གཡུལ་ངོར་ལུས་སོ། །དེ་ནས་ལྷའི་དབང་པོའི་ཁ་ལོ་བ་མཱ་ཏ་
ལིས། ལྷའི་དཔུང་བྲོས་པར་མཐོང་ནས་བརྒྱ་བྱིན་གྱི་ཤིང་རྟ་སླར་བཟློག་གོ །
དེར་སེམས་དཔའ་ཆེན་པོ་དེས་ཤིང་རྟའི་ལམ་དུ་ཤིང་ཤལ་མ་ལིའི་སྡོང་བོ་ལ་་་་་་
མཁའ་ལྡིང་གི་ཚང་བཅས་པར་བྱ་ཕྲུག་གནས་པར་གཟིགས་ནས། སྙིང་རྗེའི་
དབང་དུ་གྱུར་ཏེ་ཁ་ལོ་བ་ལ་ཤིང་རྟ་ཕྱིར་ལྷ་མིན་གྱི་ཕྱོགས་སུ་ཟློག་ཅིག་ཅེས་་་་་
བསྒོ་བས། མཱ་ཏ་ལིས། ཤིང་རྟ་སླར་བཟློག་ན་ལྷ་མིན་གྱི་དམག་གིས་ལྷ་དབང་
ཉིད་འཇོམས་པར་འགྱུར་རོ། །ཞེས་སྨྲས་ཀྱང་བདག་ཉིད་ཆེན་པོ་དེས་རང་སྲོག་
བློས་བཏང་སྟེ་བྱ་ཕྲུག་གི་སྲོག་བསྐྱབ་པའི་ཕྱིར། ང་ནི་ཤི་ཡང་བླའི་ཤིང་རྟ་སླར་
ཟློག་ཅིག་ཅེས་བཀའ་བསྩལ་བ་དང་། མཱ་ཏ་ལིས་བཀའ་བཞིན་མཉན་ནས་རྟ་
སྟོང་དང་ལྡན་པའི་ཤིང་རྟ་དེ་སླར་ལྷ་མིན་གྱི་དམག་གི་ཕྱོགས་སུ་བཟློག་པས།
སེམས་དཔའ་ཆེན་པོ་དེའི་སྙིང་སྟོབས་དང་བསོད་ནམས་ཀྱི་མཐུས་ལྷ་མིན་གྱི་་་་
དཔུང་རྣམས་འཇིགས་ཤིང་སྐྲག་ནས་བརྟབ་བཞིན་དུ་བྱེར་ཞིང་བྲོས་པར་གྱུར་་་་
ཏོ། །དེ་ནས་ལྷའི་དཔུང་ཚོགས་སླར་འོངས་ཏེ་ལྷ་དབང་སེམས་དཔའ་ཆེན་པོ་
འཁོར་དང་བཅས་པ་ལྷ་མིན་ལས་རྣམ་པར་རྒྱལ་ནས་སུམ་ཅུ་རྩ་གསུམ་དུ་བྱོན་་་་
ནོ། །བླུན་པོ་གལ་ལ་བབས་ན་སྐྲག་པ་སྐྱེ་བ་ནི།
བླུན་པོ་དོན་གྱི་གལ་ཐུག་ན། {
ཅུང་ཟད་ཙམ་ལའང་སྐྱག་པ་སྐྱེ། །



དགེ་ལྡན་ལེགས་བཤད་ཀྱི་འགྲེལ་བ།
མི་ལ་ཟགས་སུ་འཁྲུལ་བ་ཡིས། །
སྟག་གི་སྙིང་སྲིད་གས་ལ་ལྟོས། །
ཞེས་པ་ནི། སྔར་མ་བླུན་པོ་ནི་བྱ་བ་དོན་གྱི་གལ་ཆེ་ས་ལ་ཐུག་པ་ན་དོན་
ཅུང་ཟད་ཙམ་ལའང་མགོ་རྨོངས་ཤིང་སྐྲག་པ་སྐྱེ་བར་འགྱུར་ཏེ། དཔེར་ན།
སྔོན་སྟག་ཅིག་གིས་ཟགས་ཞེས་བྱ་བ་འཇིགས་སུ་རུང་བ་ཞིག་ཡོད་ཅེས་ཐོས་ནས་
དེ་ཇི་ལྟ་བུ་ཞིག་ཡིན་སྙམ་སྟེ་རྣམ་རྟོག་གིས་ཡིད་བཅིངས་པ་ན་མི་ཞིག་མཐོང་་་་་
ནས་ཟགས་དེ་འདི་ཡིན་པར་འདུག་སྙམ་སྟེ་འཁྲུལ་བས་སྟག་དེ་ཤིན་ཏུ་དངངས་
ཤིང་སྐྲག་ནས་སྙིང་སྲིད་གས་པ་ཡིན་ཞེས་གྲགས་པ་ལ་ལྟོས་ཤིག ཅེས་པའོ། །
འདི་ལ་ཟགས་ཞེས་འདུག་ཀྱང་ཐིག་ཟགས་ཀྱི་ཟགས་ཡིན་པར་སེམས། དེ་ཡང་
སྔོན་རྒན་རྒོན་གཉིས་ལ་གླང་ཞིག་ཡོད་པ་ལ། རྐུན་མ་ཞིག་གིས་དེ་རྐུ་ཕྱིར་སོང་
ནས་གདུང་མའི་སྟེང་དུ་ཡིབ་སྟེ་བསྡད། དེ་ནས་སྟག་ཅིག་ཀྱང་སོང་ནས་གདུང་
མའི་འོག་ཏུ་བསྡད་དོ། །དེར་ནམ་མཁའ་ལ་སྤྲིན་འཁྲིགས་ཏེ་མུན་ནག་འཐིབས་
པ་ན། རྒན་མོ་ན་རེ། དོ་ནུབ་རྐུན་མ་མི་འོང་ངམ་ཟེར་བ་ལ། རྒད་པོ་ན་རེ།
གནམ་བདག་འོངས་ཀྱང་མི་སྐྱག ས་བདག་འོངས་ཀྱང་མི་སྐྲག་སྟེ། ཟགས་
འོངས་ན་འཇིགས་ཟེར། དེར་རྐུན་མ་དང་སྟག་གི་སེམས་ལ། རྒད་པོའི་ཟེར་
ལུགས་ལྟར་ན་ཟགས་ཞེས་བྱ་བ་སུ་ལས་ཀྱང་འཇིགས་སུ་རུང་བ་ཞིག་འོང་རྒྱུ་་་་་
ཡོད་པ་རེད། དེ་རིང་མི་འོང་ངམ་སྙམ་སྟེ་སྐྲག་ཅིང་འདུག་པ་དང་། ཅུང་ཞིག་
ནས་སྲོད་ཀྱི་སྨག་རུམ་སངས་པ་ན་རྐུན་མས་སྟག་ཡོད་པར་མཐོང་ནས་སྐྲག་སྟེ་་་



ལེགས་བཤད་བསྟན་བཅོས་ཕྱོགས་བསྒྲིགས་
སྟག་གི་སྟེང་དུ་དྲི་ཆུ་ཤོར་རོ། །སྟག་དེས་ཀྱང་མི་དེ་རིག་ནས་ཟགས་ཟེར་བའི་
འཇིགས་རུང་དེ་བྱུང་སྙམ་སྟེ་ཤིན་ཏུ་སྐྲག་ནས་བྲོས་པས་སྙིང་གས་པ་ཡིན་ཞེས་་་
ཟེར་རོ། །མཁས་པ་རྣམས་བློ་བསྡུར་ན་ལེགས་པ་ལ་སྦྱོར་བ་ནི།
མཁས་པ་མང་དུ་འདུས་པ་ན། །
བློ་གྲོས་བསྡུར་བས་ལེགས་ལ་སྦྱོར། །
གླང་བོ་ལ་སོགས་སྲོག་ཆགས་བཞི། །
འཛོམས་ནས་བསླབ་ཁྲིམས་བཅས་ལ་ལྟོས། །
ཞེས་པ་སྟེ། ཡིད་གཞུང་བའི་མཁས་པ་མང་པོ་ལྷན་དུ་འདུས་པའི་ཚེ་ན་
མཛངས་པའི་བློ་གྲོས་བསྡུར་བས་རང་གཞན་ལེགས་པ་འབའ་ཞིག་ལ་སྦྱོར་བར་
བྱེད་དེ། དཔེར་ན། ནགས་ཀྱི་གླང་བོ་ཆེ་ལ་སོགས་པ་སྲོག་ཆགས་བཞི་བོ་ལྷན་
ཅིག་ཏུ་འཛོམས་ནས་བསླབ་པའི་གཞི་ལྔའི་ཁྲིམས་བཅས་ཏེ་བསྲུངས་པའི་དགེ་་་
མཚན་ལ་ལྟོས། ཞེས་པའོ། །སྔོན་ཡུལ་ཀ་ཤིའི་ནགས་སྟུག་པོ་ན་གོང་མ་སྲེག་
དང་། རི་བོང་དང་། སྤྲེའུ་དང་། གླང་བོ་ཆེ་གཅིག་བཅས་བཞི་བོ་ཕན་ཚུན་
ཡིད་གཅུགས་ཤིང་ལྷན་ཅིག་ཏུ་མཐུན་པར་དགའ་བས་གནས་པ་ན། དེ་རྣམས་
རྒན་རིམ་ལ་བསྙེན་བཀུར་བྱ་བའི་བློ་སྐྱེས་ཏེ། གོང་མོ་སྲེག་གིས་ཤིང་ནྱ་གྲོ་དྷ་
ཞིག་བསྟན་པ་དང་། གླང་བོ་ཆེ་ན་རེ། ངས་དང་པོར་ལམ་འདི་ནས་འགྲོ་བ་ན་
ཤིང་འདི་ཁོ་བོའི་ལུས་ཚད་དང་མཉམ་པ་ཙམ་དུ་མཐོང་ངོ་ཟེར། སྤྲེའུ་ན་རེ།
བདག་གིས་དང་པོར་ཤིང་འདིའི་སྲིད་ང་ཉིད་ཀྱི་ལུས་ཚད་ཙམ་དུ་མཐོང་ངོ་ཟེར།
100



དགེ་ལྡན་ལེགས་བཤད་ཀྱི་འགྲེལ་བ།
རི་བོང་ན་རེ། ཁོ་བོས་འདིའི་ལོ་མ་གཉིས་ཙམ་སྐྱེས་པའི་སྟེང་གི་ཟིལ་བ་
བལྡགས་པ་ཡིན་ཟེར། གོང་མོ་སྲེག་ན་རེ། བདག་གིས་འདིའི་ས་བོན་ཟོས་ནས་
རྟུག་པ་བཏང་བ་ལས་ཤིང་འདི་སྐྱེས་པ་ཡིན་ཟེར་བས། འོ་ན་རིམ་བཞིན་དུ་ཕྱི་
མ་ཕྱི་མ་རྒན་པས་བསྙེན་བཀུར་བྱའོ་ཞེས་སྨྲས་ཏེ། འགྲོ་བའི་ཚེ་གླང་བོ་ཆེ་ལ་
སྤྲེའུ་དང་། དེ་ལ་རི་བོང་དང་། རི་བོང་ལ་གོང་མོ་སྲེག་བཞོན་ནས་འགྲོ་བར་
བྱེད་དོ། །དེ་ནས་ཡང་འདི་ལྟར་བློ་སྐྱེས་ཏེ། གོང་མོ་སྲེག་ན་རེ། ད་ནི་བདག་
ཅག་སྲོག་གཅོད་སྤང་ངོ༌། །དེ་ནས་རིམ་གྱིས་མ་བྱིན་ལེན་དང་། འདོད་ལོག་
དང་། རྫུན་དང་། ཆང་སྤང་ངོ་ཞེས་རིམ་པར་སྤངས་ནས་བསླབ་པའི་གཞི་
ལྔ་ལ་གནས་པར་གྱུར་ཏོ། །དེའི་ཚེ་གོང་མོ་སྲེག་གིས་སྨྲས་པ། ད་ནི་གཞན་
དག་ལའང་ཕན་པར་བྱའོ་ཞེས་དེ་རྣམས་ཀྱིས་རང་རང་གི་རིགས་དང་གཞན་་་་་
རྣམས་ཀྱང་བསླབ་པའི་གཞི་ལ་བཀོད་ནས་ཀ་ཤིའི་ཡུལ་གྱི་དུད་འགྲོ་ཐམས་ཅད་
གཞི་ལྔའི་བརྟུལ་ཞུགས་བླངས་ཏེ། ཕན་ཚུན་གནོད་པ་མི་བྱེད་པར་ནགས་སྡུག་
པོ་དེ་ན་དགའ་བར་གནས་སོ། །དེའི་མཐུས་ལྷས་ཆར་ཆུ་དུས་སུ་ཕབ་ཅིང་རྟག་
ཏུ་ལོ་ཕྱུགས་འཕེལ་བས་ཡུལ་དེར་བཀྲ་ཤིས་དང་དགེ་མཚན་གྱིས་ཁྱབ་པ་ན།
རྒྱལ་བློན་སོགས་དང་། ཡུལ་མི་རྣམས་སོ་སོས་རང་རང་གི་བསོད་ནམས་ཀྱི་མཐུ་
ཡིན་པར་སྨྲས་པས་མ་མཐུན་ནས། དེ་ན་དྲང་སྲོང་མངོན་ཤེས་ལྔ་ལྡན་ཞིག་ཡོད་
པ་ལ་དྲིས་པས། དྲང་སྲོང་ན་རེ། འདི་ནི་གཞན་གྱི་མཐུ་མ་ཡིན་གྱི་ཡུལ་འདི་ན་
སྲོག་ཆགས་བཞི་གནས་པ་དེའི་མཐུ་ཡིན་པས། ཁྱེད་ཅག་ཀྱང་བསླབ་པའི་གཞི་
101



ལེགས་བཤད་བསྟན་བཅོས་ཕྱོགས་བསྒྲིགས།
ལྔ་བོ་དེ་ལོངས་ཤིག་ཅེས་བསྐུལ་བས། རྒྱལ་པོ་འཁོར་བཅས་དང་། རིམ་གྱིས་
རྒྱལ་ཕྲན་དང་འཛམ་བུའི་གླིང་གི་སྐྱེ་བོ་ཕལ་ཆེ་བས་བསླབ་པའི་གཞི་ལྔ་བསྲུངས་
པས ལུས་ཞིག་ནས་སུམ་ཅུ་རྩ་གསུམ་དུ་སྐྱེས་ཏེ་ལྷའི་འཁོར་རྒྱས་པར་གྱུར་ཏོ། །
དེའི་ཚེ་བརྒྱ་བྱིན་གྱིས། གུས་བཅས་ཞེ་སར་བཅས་པ་དང་། །དཀའ་ཐུབ་ཚལ་ན་
གནས་པ་ཡི། །གོང་མོ་སྲེག་གིས་ཚངས་སྤྱོད་དག །འཇིག་རྟེན་སོ་སོར་རབ་ཏུ་
བསྟན། །ཞེས་སྨྲས་སོ། །དེས་ན་རྒན་རབས་ལ་གུས་པ་དང་། ཞེ་ས་དང་།
བཀུར་སྟི་བགྱིས་ན་རང་གི་བསོད་ནམས་རྒྱས་ཤིང་ཡུལ་ཕྱོགས་སུ་བཀྲ་ཤིས་དང་་
དགེ་མཚན་འབྱུང་བས་འདི་ལ་ནན་ཏན་བྱ་དགོས་སོ། །བླུན་པོ་བློ་ངན་བསྡུར་
ནས་ཉེས་པ་ལ་སྦྱོར་བ་ནི།
བླུན་པོ་མང་དུ་འདུས་པ་ན། །
བློ་ངན་བསྡུར་བས་ཉེས་ལ་སྦྱོར། །
རྫོགས་བྱེད་མང་དུ་འདུས་ནས་ནི། །
འཕགས་པ་མོངྒལ་བཀྲོངས་ལ་ལྟོས། །
ཞེས་པ་སྟེ། བླུན་པོ་མང་པོ་ལྷན་དུ་ཚོགས་ཤིང་འདུས་པ་ན་རྨོངས་པའི་བློ་
ངན་བསྡུར་བས་རང་གཞན་ཕུང་བའི་ཉེས་པ་ལ་སྦྱོར་བར་བྱེད་དེ། དཔེར་ན།
མུ་སྟེགས་རྫོགས་བྱེད་མང་དུ་འདུས་ནས་འཕགས་པ་མོངྒལ་གྱི་བུ་བཀྲོངས་པ་ལ་་
ལྟོས། ཞེས་པའོ། །སྔོན་སྟོན་པ་འོད་མའི་ཚལ་ན་བཞུགས་པའི་ཚེ། མཆོག་ཟུང་
གཉིས་དམྱལ་བའི་གནས་རྒྱུ་ཞིང་སོང་བ་ལས་མནར་མེད་ཀྱི་གནས་སུ་ཕྱིན་པ་ན།
102



དགེ་ལྡན་ལེགས་བཤད་ཀྱི་འགྲེལ་བ།
དམྱལ་བ་པ་རྣམས་ངལ་གསོ་བར་བྱ་བའི་ཕྱིར་མོངྒལ་གྱི་བུས་ནམ་མཁའ་ལ་་་་་་
འཕགས་ནས་ཆེར་ཤིང་རྟའི་སྲོག་ཤིང་ཙམ་གྱི་རྒྱུན་ཕབ་པས་མནར་མེད་ཀྱི་མེ་་་
ལྕེས་བར་སྣང་དུ་བསྐམས་པར་གྱུར་ཏོ། །དེ་ནས་ཤཱ་རིའི་བུས་ཏིང་ངེ་འཛིན་
མོས་པ་ཅན་ཞེས་བྱ་བ་ལ་སྙོམས་པར་ཞུགས་པས་མནར་མེད་བསིལ་བར་བྱས་ཏེ་
སྡུག་བསྔལ་གྱི་རྒྱུན་བཅད་དོ། །རྫོགས་བྱེད་ཆོས་ལོག་བསྟན་པའི་རྣམ་སྨིན་གྱིས་
ལུས་ཤིན་ཏུ་ཆེན་པོར་གྱུར་ཅིང་ལྕེ་ལ་གཤོལ་ལྔ་བརྒྱས་རྨོས་པ་ལ། དེ་ན་རེ།
ངའི་རྗེས་འཇུག་རྣམས་གྱིས་ཁོ་བོའི་མཆོད་རྟེན་ལ་ཇི་ལྟར་མཆོད་པ་དེ་ཙམ་དུ་་་
ང་ལ་སྡུག་བསྔལ་ཆེས་མི་བཟད་པར་འགྱུར་གྱི་ཕྱིན་ཆད་མ་མཆོད་ཅིག་ཅེས་་་་་
གསུངས་ཤིག་ཟེར་བའི་འཕྲིན་བསྐུར་རོ། །དེ་ནས་མཆོག་ཟུང་གཉིས་སླར་རྒྱལ་
པོའི་ཁབ་ཏུ་གཤེགས་པའི་ལམ་དུ་ཀུན་ཏུ་རྒྱུ་དབྱུག་ཐོགས་སྤྱི་ཕུད་ཅན་དག་གིས་
མཐོང་ནས། དགེ་སྦྱོང་འདི་དག་ཀླན་ཀ་བཙལ་ནས་བརྡེག་གོ་ཟེར་ནས་ཤཱ་རིའི་
བུ་སྔོན་དུ་སོང་བ་ལ། དེ་དག་གིས་ཀུན་ཏུ་འཚོ་བ་ལ་དགེ་སྦྱོང་ཡོད་དམ་ཟེར་
བས། ཤཱ་རིའི་བུས་སྨྲས་པ། ཀུན་ཏུ་འཚོ་ལ་དགེ་སྦྱོང་མེད། །ཤཱཀྱ་རྣམས་ཀྱི་ནང་
ན་ཡོད། །དགྲ་བཅོམ་དག་ལ་ཆགས་ལྡན་མེད། །བུས་པ་སོ་སོའི་སྐྱེ་བོའང་མེད། །
ཅེས་སྨྲས་པས་མ་ཤེས་ཏེ་བདག་ཅག་ལ་བསྔགས་སོ་སྙམ་ནས་བཏང་ངོ༌། །
མོངྒལ་གྱི་བུ་ལ་དྲིས་པས། ཁྱེད་ལ་དགེ་སྦྱོང་ག་ལ་ཡོད། ཁྱེད་ཀྱི་སྟོན་པ་མནར་
མེད་དུ་སྐྱེས་ཏེ་འཕྲིན་འདི་ལྟར་བསྐུར་རོ་ཞེས་རྫོགས་བྱེད་ཀྱི་འཕྲིན་སྨྲས་པ་་་་་
དང་། དེ་དག་བརྔམས་ནས་མགོ་རེག་ངན་པ་འདིས་བདག་ཅག་གི་སྟོན་པ་ལ་
103



ལེགས་བཤད་བསྟན་བཅོས་ཕྱོགས་བསྒྲིགས།
མི་སྙན་པ་སྨྲས་སོ་ཟེར་ནས། ཤིན་ཏུ་བརྡེགས་ཏེ་མོངྒལ་གྱི་བུའི་ཡན་ལག་དང་
ཉིང་ལག་རྣམས་འདམ་བུ་བཞིན་བཅོམ་སྟེ་སོང་ངོ་། །ཤཱ་རིའི་བུས་ཕྱིར་བལྟས་
པས་མཐོང་སྟེ་བྱིས་པ་ཆུང་ངུ་བཞིན་དུ་བླ་གོས་ཀྱི་ནང་དུ་བཅུག་ནས་གཙུག་་་་་
ལག་ཁང་དུ་ཁྱེར་བ་ན། དགེ་སློང་རྣམས་སྡང་སྟེ། སྟོན་པས་རྫུ་འཕྲུལ་ཅན་གྱི་
མཆོག་ཏུ་ལུང་བསྟན་ན་ཅིའི་ཕྱིར་འདི་ལྟར་གྱུར། མོངྒལ་གྱི་བུས་སྨྲས་པ། ལས་
ཀྱིས་རྫུ་བའང་མི་དྲན་ན། རྫུ་འཕྲུལ་ལྟ་ཅི་སྨོས་གསུངས། དེ་རྒྱལ་པོ་མ་སྐྱེས་
དགྲུས་ཐོས་ཏེ་ཁྲོས་པས་ཀུན་ཏུ་རྒྱུ་རྣམས་བྲོས་སོ། །རྒྱལ་པོ་འཁོར་བཅས་མིག་
མཆི་མས་གང་སྟེ་སྨན་པ་རྣམས་བཀུག་ནས། མོངྒལ་གྱི་བུ་ཞག་བདུན་ནས་སོས་
པར་གྱིས་ཤིག དེ་ལྟར་མ་བྱས་ན་ཁྱེད་ཅག་གི་དབང་ཐང་བཅད་དོ་ཞེས་སྨྲས་
སོ། །དེར་སྨན་པ་རྣམས་སྐྲག་སྟེ་མོངྒལ་གྱི་བུ་ཉིད་ལ་གསོལ་བ་བཏབ་པས་ཞག་
བདུན་ནས་རྫུ་འཕྲུལ་གྱིས་ནད་དེ་མེད་པར་བྱས་ཏེ་བསོད་སྙོམས་ལ་ཞུགས་པས་་
རྒྱལ་པོ་རབ་ཏུ་དགའོ། །དེ་ནས་མོངྒལ་གྱི་བུ་མྱ་ངན་ལས་འདའ་བར་ཤེས་ཏེ།
ཤཱ་རིའི་བུ་མཛའ་བའི་བག་ཆགས་ཀྱི་དབང་གིས་གྲོང་ན་ལ་དར་སོང་ནས་དགྲ་་་
བཅོམ་པ་བརྒྱད་ཁྲི་དང་ལྷན་ཅིག་སྔོན་དུ་མྱ་ངན་ལས་འདས་སོ། །དེའི་ཕྱི་དྲོ་
མོངྒལ་གྱི་བུའང་གྲོང་ཤིང་ཐགས་ཅན་དུ་སོང་ནས་དགེ་སློང་བདུན་ཁྲི་བདུན་་་་་
སྟོང་དང་ལྷན་དུ་མྱ་ངན་ལས་འདས་པར་གྱུར་ཏོ། །མཁས་པས་རྒྱལ་ཁམས་བདེ་
སྐྱིད་ལ་སྦྱོར་བ་ནི།
མཁས་པ་རེ་རེའི་དགེ་མཚན་གྱིས། །
104



དགེ་ལྡན་ལེགས་བཤད་ཀྱི་འགྲེལ་བ།
རྒྱལ་ཁམས་ཀུན་ལ་བདེ་སྐྱིད་འབྱུང་། །
ཤ་བྱིན་ཞེས་བྱའི་ཆོས་རྒྱལ་གྱིས། །
རང་སྲིད་བསྐྱངས་པའི་ཡ་མཚན་ལྟོས། །
ཞེས་པ་ནི། མཁས་པ་ཚད་ལྡན་གང་དུ་ཡོད་ཀྱང་དེ་རེ་རེའི་དགེ་མཚན་
གྱིས་རྒྱལ་ཁམས་ཀུན་ལ་བཀྲ་ཤིས་ཤིང་བདེ་སྐྱིད་འབྱུང་བར་བྱེད་དེ། དཔེར་ན།
ཤ་བྱིན་ཞེས་བྱ་བའི་ཆོས་རྒྱལ་བྱམས་པའི་སྟོབས་ཀྱིས་རང་གི་རྒྱལ་སྲིད་ཆོས་ཀྱིས་
བསྐྱངས་པས་ཡུལ་ཕྱོགས་ལ་གནོད་སྦྱིན་གདུག་པ་ཅན་གྱི་ཉེར་འཚེ་ཞི་བའི་ཡ་་་
མཚན་ལ་ལྟོས་ཤིག་ཅེས་པའོ། །སྔོན་ཝ་ར་ཎཱ་སིར་རྒྱལ་པོ་བྱམས་པའི་སྟོབས་
ཞེས་བྱ་བ་མཚན་དོན་དང་མཐུན་པར་སེམས་ཅན་ཐམས་ཅད་བྱམས་པས་སྐྱོང་་་
བ་ཞིག་བྱུང་ངོ༌། །རྒྱལ་པོ་དེ་ནི་རྒྱུད་སྙིང་རྗེ་ཆེན་པོས་བརླན་ཅིང་བྱམས་པ་
བསྒོམས་པའི་སྟོབས་ཀྱིས་འབངས་ཐམས་ཅད་གནོད་འཚེ་ལས་སྐྱོབ་ཅིང་བདེ་་་་
ལེགས་ཕུན་སུམ་ཚོགས་པ་ལ་བཀོད་དོ། །དུས་གཞན་ཞིག་ན་གནོད་སྦྱིན་གྱི་
བདག་པོ་རྣམ་ཐོས་སྲས་ཀྱིས་མདངས་འཕྲོག་པའི་གནོད་སྦྱིན་ལྔ་ཉེས་པ་བྱས་་་་
པས་ཡུལ་ལྕང་ལོ་ཅན་ནས་སྤྲུགས་པ་རིམ་གྱིས་ཝ་ར་ཎཱ་སིར་ལྷགས་སོ། །དེ་དག་
ཡུལ་དེའི་མི་རྣམས་ཀྱི་མདངས་འཕྲོག་པར་འདོད་ནའང་རྒྱལ་པོས་བྱམས་པས་་་་
བསྐྱབས་པའི་སྟོབས་ཀྱིས་སུའི་ཡང་མདངས་འཕྲོག་མ་ནུས་སོ། །དེར་དེ་དག་
བདག་ཅག་གི་མཐུ་ཅིའི་ཕྱིར་རྡུགས་སྙམ་སྟེ་བྲམ་ཟེའི་གཟུགས་སུ་སྤྲུལ་ནས་གླང་་
རྫི་དགོན་པར་གཅིག་པུར་བག་ཡངས་སུ་འཁོད་པ་ལ། ཁྱེད་སྲིན་པོ་དང་ཤ་ཟ་
105



ལེགས་བཤད་བསྟན་བཅོས་ཕྱོགས་བསྒྲིགས།
མ་རུངས་པ་དག་གིས་མི་འཇིགས་སམ་ཞེས་དྲིས་པས། གླང་རྫི་བགད་དེ་སྨྲས་པ།
ཁོ་བོ་ཅག་གི་རྒྱལ་པོ་དེའི་ཡོན་ཏན་གྱི་མཐུས་ཡུལ་འདིའི་སེམས་ཅན་ལ་ལྷ་་་་
དབང་པོ་བརྒྱ་བྱིན་ཡང་གཙེས་པར་མི་ནུས་ན་གཞན་གྱིས་ལྟ་ཅི་སྨོས། ཞེས་སྨྲས་
པ་དང༌། གནོད་སྦྱིན་རྣམས་ཀྱིས་བསམས་པ། རྒྱུ་འདིས་མ་ཚུགས་སོ་སྙམ་ནས་
རྒྱལ་པོ་ལ་མི་བཟོད་པ་སྐྱེས་ཏེ་ཕོ་བྲང་གི་སྒོར་སོང་ནས་རྒྱལ་པོ་ལ་ཟས་བསླངས་
སོ། །དེར་ཁ་ཟས་བཟང་པོ་སྦྱིན་དུ་བཅུག་པ་ན་མ་འདོད་དེ་རང་གཟུགས་
འཇིགས་ཤིང་མི་སྡུག་པ་དངོས་སུ་བསྟན་ནས། མི་ཤ་དང་མི་ཁྲག་དྲོན་མོ་ནི་
བདག་ཅག་གི་བཟའ་བཏུང་ལགས་པས་བསྩལ་དུ་གསོལ་ཟེར་བ་ན། རྒྱལ་པོ་
སེམས་དཔའ་ཆེན་པོས་གནོད་སྦྱིན་དེ་དག་བཀྲེས་སྐོམ་གྱིས་མདངས་ཉམས་ཤིང་
རེ་བའི་སེམས་ཀྱིས་སློང་བ་མཐོང་ནས་བརྩེ་བ་ཆེར་སྐྱེས་ཏེ། སེམས་ཅན་གཞན་
མ་བསད་པར་ཤ་ཁྲག་དྲོན་མོ་ག་ལ་རྙེད། གཅིག་བསད་ནས་གཅིག་ཤོས་གསོ་བ་
དོན་མེད་པས་ད་ནི་བདག་ཉིད་ཀྱི་ཤ་ཁྲག་སྦྱིན་པའི་དུས་ལ་བབ་བོ་སྙམ་ནས།
སྨན་པ་རྣམས་བོས་ཏེ་རང་གི་སྐུ་ལུས་ཀྱི་རྩྭ་རྣམས་གཏར་ནས་ཁྲག་ངོམས་པར་་་་
འཐུང་དུ་བཅུག་གོ །དེ་ནས་རལ་གྲི་རྣོན་པོས་རང་གི་སྐུ་ཤ་བཅད་དེ་བྱིན་པས།
གནོད་སྦྱིན་དེ་རྣམས་ཤ་ཁྲག་གིས་ཚིམ་ནས་གདུག་རྩུབ་ཞི་ཞིང་དད་གུས་ཀྱི་སྒོ་་་
ནས་ཕྱིན་ཆོད་སེམས་དཔའ་ཆེན་པོའི་བཀའ་བཞིན་སྒྲུབ་པར་ཁས་བླངས་པ་ན།
རྒྱལ་པོས་དེ་དག་བསླབ་པའི་གཞི་ལྔ་ལ་བཀོད་དོ། །དེའི་ཚེ་ས་གཡོས་པའི་རྐྱེན་
གྱིས་ལྷའི་དབང་པོ་བརྒྱ་བྱིན་རྒྱལ་པོའི་སྤྱན་སྔར་ལྷགས་ནས། ཡ་མཚན་ཏེ་དད་
196



དགེ་ལྡན་ལེགས་བཤད་ཀྱི་འགྲེལ་བ།
ཅིང་གུས་པའི་བསྟོད་ནས། ལྷ་དང་མིའི་སྨན་པ་ཁྱད་པར་ཅན་གྱིས་སེམས་
དཔའ་ཆེན་པོའི་སྐུ་ལུས་ཀྱི་རྨ་རྣམས་སླར་སྔོན་བཞིན་དུ་སོས་པར་བྱས་ཏེ་རང་་་་
གནས་སུ་སོང་ངོ་། །བླུན་པོས་རྒྱལ་ཁམས་ཕུང་བར་བྱེད་པ་ནི།
བླུན་པོ་རེ་རེའི་བྱེད་པ་ཡིས། །
རྒྱལ་ཁམས་ཀུན་ལ་སྡུག་བསྔལ་འབྱུང་། །
མ་ལ་གནོད་ཀྱི་བྱེད་པ་ཡིས། །
ཤཱཀྱའི་རིགས་ནི་ཕུང་ལ་ལྟོས། །
ཞེས་པ་ནི། རང་གཞན་ཕུང་བའི་བླུན་པོ་མང་པོར་མ་ཟད་རེ་རེ་ཙམ་གྱི་
བྱེད་པ་ངན་པ་ལ་བརྟེན་ནས་རྒྱལ་ཁམས་ཀྱི་སེམས་ཅན་ཀུན་ལ་སྡུག་བསྔལ་དང་
བཀྲ་མི་ཤིས་པ་འབྱུང་བར་གྱུར་ཏེ། དཔེར་ན། བླུན་ཞིང་གཏི་མུག་པའི་མ་ལ་
གནོད་ཅེས་བྱ་བས་རྒྱལ་པོ་འཕགས་སྐྱེས་པོ་མི་འོས་པའི་བྱ་བ་ལ་ནན་གྱིས་་་་་་་
བསྐུལ་བའི་བྱེད་པ་ངན་པས་ཤཱཀྱའི་རིགས་བདེན་པ་མཐོང་བ་བདུན་ཁྲི་བདུན་་་་
སྟོང་ཙམ་བསད་དེ་ཕུང་བར་བྱས་པ་ལ་ལྟོས་ཤིག ཅེས་པ་སྟེ། གཏམ་རྒྱུད་ནི་
གོང་གི་འཕགས་སྐྱེས་པོའི་སྐབས་ལྟར་རོ། །མཁས་པ་ཆགས་སྡང་ཞི་བས་ཀུན་
དང་མཛའ་བར་འགྱུར་བ་ནི། །
མཁས་པ་ཆགས་སྡང་ཞི་བ་ཡིས། །
དགྲ་བོ་དང་ཡང་མཛའ་བ་འཐོབ། །
107



ལེགས་བཤད་བསྟན་བཅོས་ཕྱོགས་བསྒྲིགས།
རི་དྭགས་ཤ་བྷས་བསྒྲལ་བ་ཡིས། །
རྒྱལ་པོ་དགའ་བའི་ངང་ཚུལ་ལྟོས། །
ཞེས་པ་ནི། ཕྱོགས་རིས་སྤངས་པའི་མཁས་པ་ནི་རང་ཕྱོགས་ལ་ཆགས་ཤིང་
གཞན་ཡལ་བར་དོར་བའི་ཆགས་སྡང་གཉིས་ཞི་བས་ན་གཉེན་དུ་མ་ཟད་དགྲ་བོ་
དང་ཡང་མཛའ་བའི་སེམས་བཟང་པོ་འཐོབ་པར་འགྱུར་ཏེ། དཔེར་ན། བྱང་
ཆུབ་སེམས་དཔའ་རི་དྭགས་ཤ་ར་བྷས་བདག་ཉིད་གསོད་པའི་དགྲ་རྒྱལ་པོ་གྲོག་་
གཡང་དུ་ལྷུང་བ་ལ་སྙིང་རྗེ་ཆེན་པོ་སྐྱེས་ཏེ་གྲོག་གཡང་ལས་བསྒྲལ་བས་རྒྱལ་པོ་་
དད་ཅིང་དགའ་བའི་ངང་ཚུལ་ལ་ལྟོས། ཞེས་པ་སྟེ། ཤ་ར་གྷ་ནི་རྐང་པ་བརྒྱད་
པ་ཞེས་པའི་རི་དྭགས་ཡིན་ཏེ། རྐང་པ་བཞི་ནི་གྱེན་དུ་ཕྱོགས་པས་ན་སྟེང་རྐང་
ཅན་དང་། གྱེན་མིག་ཅན་ཞེས་ཀྱང་བྱ་བའི་རྩལ་སྟོབས་ཤིན་ཏུ་ཆེ་བས་སེང་གེ་
ཡང་འཛོམས་ནུས་པར་ལྷ་ར་ཏ་ལས་བཤད་དོ། །དེ་ཡང་སྔོན་འབྲོག་དགོན་པ་
རྩ་བ་དང་ལྡུམ་བུ་དང་རྩྭ་སྡུག་པོས་ཁེབས་ཤིང་འབབ་ཆུ་དང་། གྲོག་མཁར་
དང་། གད་པ་དང་། གྲོག་པོ་སོགས་ས་གཞི་བགྲོད་མི་བདེ་ལ་རི་དྭགས་ཀྱི་
རིགས་མང་པོ་རྒྱུ་བ་ཞིག་ན། བྱང་ཆུབ་སེམས་དཔའ་བསམས་བཞིན་དུ་རི་
དྭགས་ཤ་ར་བྷ་ཞིག་ཏུ་སྐྱེས་པར་གྱུར་ཏོ། །དེ་ནི་རྩལ་སྟོབས་ཕུན་སུམ་ཚོགས་
ཤིང་སྙིང་རྗེའི་སེམས་དང་ལྡན་པ་འབྲོག་དགོན་པ་དེའི་རྒྱུན་བཞིན་དུ་གནས་པ་
ན། སྐབས་ཤིག་ཡུལ་དེའི་རྒྱལ་པོ་རི་དྭགས་གཤོར་དུ་འོངས་པས། རྒྱང་རིང་པོ་
ནས་རི་དྭགས་ཤ་ར་བྷ་དེ་མཐོང་ནས་གསོད་པའི་ཕྱིར་དེ་ལོགས་སུ་རྟ་ཤིན་ཏུ་་་་
108



དགེ་ལྡན་ལེགས་བཤད་ཀྱི་འགྲེལ་བ།
མགྱོགས་པས་བསྙེགས་པ་དང༌། བདག་ཉིད་ཆེན་པོ་རི་དྭགས་དེ་རབ་ཏུ་
མགྱོགས་པའི་ཤུགས་ཀྱིས་བྲོས་པའི་ལམ་ཁ་ན་གྲོག་གཡང་ཆེན་པོ་ཞིག་ཡོད་པ་ལ་
མཆོངས་ནས་སོང་ངོ་། །རྟ་དེ་རྒྱུགས་པའི་ཤུགས་ཀྱིས་རྗེས་བསྙེགས་པས་གྲོག་
གཡང་དེ་ལ་མཆོངས་མ་ནུས་ཏེ་འཐེན་པ་དང་། རྒྱལ་པོ་རྟ་ཐོག་ནས་གཡང་དུ་
ལྟུང་ངོ་། །དེར་རྟའི་རྨིག་སྒྲ་མི་གྲགས་པ་ན་སེམས་དཔའ་ཆེན་པོ་རི་དྭགས་དེས་
རྒྱལ་པོ་སླར་ལོག་གམ་སྙམ་ནས་ཕྱིར་བལྟས་པས། མི་མེད་པར་རྟ་གྲོག་པོའི་ཁ་
ན་འདུག་པར་མཐོང་ནས། རྒྱལ་པོ་དེ་གྲོག་གཡང་དུ་ལྷུང་བར་གོར་མ་ཆག་སྙམ་
ནས་དེའི་ལག་མ་བསྣད་དམ། བརྒྱལ་བར་མ་གྱུར་གྲང་། ཇི་ལྟར་ན་ཡང་དེ་གྲོག་
གཡང་ནས་རང་ཉིད་ཐར་བར་ནི་མི་ནུས་སྙམ་ནས་སྙིང་རྗེ་ཆེན་པོ་སྐྱེས་ཏེ་་་་་་
གཡང་ས་དེའི་འགྲམ་དུ་ཕྱིན་པ་ན། རྒྱལ་པོ་གྲོག་གཡང་དེ་ན་ལུས་རྡུལ་གྱིས་
གཡོགས། ཐོད་བཅིངས་པ་ནི་ཞིག བསྣད་པའི་སྡུག་བསྔལ་གྱིས་འགྲེ་ལྡོག་བྱེད་
པར་མཐོང་ངོ༌། །དེར་སེམས་དཔའ་ཆེན་པོ་རི་དྭགས་དེ་སྙིང་རྗེའི་དབང་གིས་
དགྲའི་འདུ་ཤེས་བརྗོད་དེ་མིག་མཆི་མས་གང་བཞིན་འདི་སྐད་སྨྲས་སོ། །རྒྱལ་པོ་
ཆེན་པོ་བསྣད་པར་མ་གྱུར་ཏམ། ལུས་ལ་ཆག་གྲུམས་མ་བྱུང་ངམ༔ བདག་ནི་
ཁྱེད་ཀྱི་ཡུལ་ན་གནས་པའི་རི་དྭགས་ཤིག་ལགས་པས། ཁྱེད་གཡང་ས་ནས་
དབྱུང་བར་བྱའི་བདག་ལ་ཐུགས་བག་ཕབ་པར་རིགས་སོ་ཟེར་བ་ན། རྒྱལ་པོ་ངོ་
ཚ་ནས་དགྲ་ལ་བརྒལ་བར་ནུས་བཞིན་དུ་སྙིང་བརྩེ་བ་འདི་ཅི་ཞིག་སྙམ་སྟེ་ཤིན་་་་
ཏུ་ངོ་མཚར་ཞིང་སེམས་མགུ་ནས་སྨྲས་པ། བདག་ནི་བེར་འཐུག་པོ་གྱོན་པས་
109



ལེགས་བཤད་བསྟན་བཅོས་ཕྱོགས་བསྒྲིགས།
ཆེར་མ་བསྣད། བདག་ནོངས་པ་ཐུགས་ལ་མ་བཅངས་ཤིག་ཟེར། དེ་ནས་སེམས་
དཔའ་ཆེན་པོ་ཤ་ར་བྷ་དེས་རྡོ་བ་མིའི་ལྗིད་ཙམ་ལ་སད་པས་རྒྱལ་པོ་དབྱུང་ནུས་
པར་རིག་ནས་གྲོག་པོ་དེའི་ནང་ཞུགས། རྒྱལ་པོ་རྒྱབ་ཏུ་བཞོན་པ་ལ་ལེགས་པར་
འཇུས་སུ་བཅུག་ནས། སྙིང་སྟོབས་ཆེན་པོས་ཤུགས་ཀྱིས་མཆོངས་པས་སྟེང་དུ་
ཐོན་ཏེ་རྟ་ཡང་བླངས་ནས་བྱིན་ནོ། །དེ་ནས་རྒྱལ་པོ་རབ་ཏུ་དགའ་ནས་དད་
ཅིང་གུས་པས་རང་གི་ཕོ་བྲང་དུ་འབྱོན་པར་ཞུས་པ་ན། དང་དུ་མ་བླངས་པར་
རྒྱལ་པོ་ལ་སྡིག་སྤོང་དགེ་སྒྲུབ་སོགས་ཀྱི་ཆོས་བསྟན་ནས་ནགས་ཚལ་གྱི་ནང་དུ་་་
ཞུགས་ཏེ་སོང་ངོ༌། །བླུན་པོ་ཆགས་སྡང་གོམས་པས་ཀུན་དང་འཁོན་པར་འགྱུར་
བ་ནི།
བླུན་པོ་ཆགས་སྡང་གོམས་པ་ཡིས། །
ཀུན་དང་འཁོན་པ་ངང་གིས་འཐོབ། །
དུག་སྦྲུལ་གདུག་པའི་གཟུགས་མཐོང་ན། །
སྐྱེ་བོ་མཐའ་དག་བྲོས་ལ་ལྟོས། །
ཞེས་པ་ནི། ཕྱོགས་རིས་ཅན་གྱི་བླུན་པོ་ནི་ཆགས་སྡང་གོམས་པའི་དབང་
གིས་འགྲོགས་ཚད་ཀྱི་སྐྱེ་བོ་ཀུན་དང་ཞེ་འགྲས་པ་དང་འཁོན་པ་རང་གི་ངང་་་་་
གིས་འཐོབ་པར་འགྱུར་ཏེ། དཔེར་ན། དུག་ཅན་གྱི་སྦྲུལ་དེ་གདུག་རྩུབ་དང་ཞེ་
སྡང་ཆེ་བས་དེའི་གཟུགས་ཙམ་མཐོང་ན་ཡང་སྐྱེ་བོ་མཐའ་དག་བྱོལ་ཞིང་བྲོས་པ་
ལ་ལྟོས་ཤིག ཅེས་པའོ། །མཁས་པའི་རྙེད་པ་ལོངས་སྤྱད་འོས་སུ་བསྟན་པ།
110



དགེ་ལྡན་ལེགས་བཤད་ཀྱི་འགྲེལ་བ།
མཁས་པའི་རྙེད་པ་རྙེད་པ་སྟེ། །
འབྱུང་འོས་ཤིག་ལས་བྱུང་བ་ཡིན། །
སྐྱེ་བོ་མང་པོས་བཀུར་བ་ཡིས། །
སྔོན་གྱི་རྒྱལ་པོའི་ཡ་མཚན་ལྟོས། །
ཞེས་པ་ནི། མཁས་པའི་རྙེད་པ་དང་བཀུར་སྟི་ནི་ལོངས་སྤྱད་པར་འོས་
པའི་རྙེད་པ་ཡིན་ཏེ། འབྱུང་ཁུངས་འོས་པ་ཞིག་ལས་ཚུལ་མཐུན་དུ་བྱུང་བ་ཡིན་
པས་སོ། །དཔེར་ན། འཇིག་རྟེན་ན་དང་པོར་མཁས་ཤིང་མཛངས་པའི་མི་ཞིག་
ལ་སྐྱེ་བོ་མང་པོས་སྟོན་ཐོག་གི་དྲུག་ཆ་བསྟབས་ཏེ་བློ་མཐུན་པར་རྗེ་བོར་བཀུར་
ཅིང་འདུད་པས་སྔོན་གྱི་མང་པོས་བཀུར་བའི་རྒྱལ་པོ་ཞེས་བྱ་བར་གྱུར་ཏེ་་་་་་
འབངས་རྣམས་ལེགས་པར་བསྐྱངས་པའི་ཡ་མཚན་ལ་ལྟོས། ཞེས་པའོ། །སྔོན་
བསྐལ་བ་ཆགས་པའི་ཚེ་མི་ཕལ་ཆེར་ལྷ་ནས་ཤི་འཕོས་ཏེ་བརྫུས་ནས་སྐྱེས་པ།
འོད་དང་ལྡན་པ། དགའ་བའི་ཟས་ཟ་བ། ཚེ་ལོ་དཔག་མེད་ཐུབ་པ་སོལ།ས་ཡོན་
ཏན་དུ་མ་དང་ལྡན་ཞིང་ཉི་ཟླ་དང་། དུས་ཚིགས་དང་། ཕོ་མོའི་ཁྱད་པར་
སོགས་མེད་དོ། །དེ་ནས་ཁམ་ཟས་ལ་སྲེད་པའི་དབང་གིས་རིམ་གྱིས་སའི་བཅུད་
དང་། སའི་ཞག་དང་། མྱུ་གུའི་ཚལ་དང་། མ་རྨོས་པའི་འབྲས་ས་ལུ་ལ་ལོངས་
སྤྱོད་པས་ལྷ་ལས་ཆད་པའི་ཡོན་ཏན་ཕལ་ཆེར་ནུབ་ནས་མུན་པ་བྱུང་བ་ན་ཉི་ཟླ་
དང་། ཉིན་མཚན་གྱི་ཁྱད་པར་དང་། དུས་ཚིགས་སོགས་བྱུང་ངོ་། །དེ་ནས་
འབྲས་ས་ལུ་ཟོས་པའི་སྙིགས་མ་རྣམས་བཤང་གཅིར་གྱུར་ནས་དེ་འབྱུང་བའི་་་་
13)



ལེགས་བཤད་བསྟན་བཅོས་ཕྱོགས་བསྒྲིགས།
ལམ་ཕོ་མོའི་དབང་པོ་དོད་དོ། །འབྲས་ས་ལུ་ནམ་དགོས་སུ་ལེན་པ་ལ་ལེ་ལོ་ཅན་
རྣམས་ཀྱིས་གསོག་འཇོག་བྱས་པ་ལ་བརྟེན་ནས་སོ་སོར་བགོས་ཏེ་བདག་གིར་་་་
བྱས་པ་ན། འགའ་ཞིག་གཞན་གྱིས་བདག་ཏུ་བཟུང་བ་ལ་རྐུ་འཕྲོག་སོགས་བྱེད་
པས་ཕན་ཚུན་རྩོད་པར་བྱེད་དོ། དེའི་ཚེ་སྐྱེ་བོ་ཀུན་འདུས་ནས་ཕྱིན་ཆད་
ལེགས་ཉེས་ཀྱི་ཞལ་ལྕེ་གཅོད་པའི་ཕྱིར་མི་རང་བཞིན་བཟང་པོ་ཞིག་ཞིང་དཔོན་
དུ་བསྐོས་ཏེ་ལོ་ཐོག་གི་དྲུག་ཆ་སྟེར་བར་བྱས་སོ། །དེ་ལ་སྐྱེ་བོ་མང་པོས་བཀུར་
ཞིང་འདུད་པས་ན་མང་པོས་བཀུར་བའི་རྒྱལ་པོ་ཞེས་བྱ་བར་གྱུར་ཏེ། འཇིག་
རྟེན་ན་རྒྱལ་པོའི་ཐོག་མ་དེ་ནས་བྱུང་ངོ་། །དེ་དག་གི་ཚེ་འགའ་ཞིག་འདོད་པ་
ཆུང་ཞིང་ཁྱིམ་ལས་ཡིད་ཕྱིར་ཕྱོགས་ཏེ་དགོན་པ་དང་ནགས་སུ་གནས་པ་བྲམ་ཟེ་
དང་། རྐུ་འཕྲོག་སོགས་མི་བྱེད་པ་ལ་རྗེའུ་རིགས་དང་། རྐུ་འཕྲོག་སོགས་
བྱེད་པ་ལ་དམངས་རིགས་དང་གདོལ་བའི་རིགས་ཞེས་བྱ་བའི་མིང་ཆགས་ཏེ་་་་
རིགས་བཞིའི་ཐ་སྙད་བྱུང་ངོ༌། །མང་པོས་བཀུར་བའི་རྒྱལ་པོའི་བུ་འོད་མཛེས་
དང་། དེའི་བུ་དགེ་བ་དང༌། དེའི་བུ་དགེ་མཆོག་དང་། དེའི་བུ་གསོ་སྦྱོང་
འཕགས་ཏེ། དེ་རྣམས་ལ་སྔོན་གྱི་རྒྱལ་པོ་སྡེ་ལྔ་ཟེར་རོ། །གསོ་སྦྱོང་འཕགས་ཀྱི་
སྤྱི་བོར་ཤ་རྨེན་ཞིག་བྱུང་བ་བརྡོལ་བ་ལས་ང་ལས་ནུ་དང་། བརླ་གཡས་པ་ལས་
མཛེས་པ་དང་། གཡོན་པ་ལས་ཉེ་མཛེས་དང་། རྐང་པ་གཡས་པ་ལས་མཛེས་
ལྡན་དང་། གཡོན་པའི་ཤ་རྨེན་ལས་ཉེ་མཛེས་ལྡན་བྱུང་སྟེ། འདི་ལྔ་ལ་འཁོར་
ལོས་བསྒྱུར་བའི་རྒྱལ་པོ་ལྔ་ཞེས་བྱ་ལ། ཕྱི་མ་བཞི་ནི་རིམ་བཞིན་གསེར་དངུལ་
112



དགེ་ལྡན་ལེགས་བཤད་ཀྱི་འགྲེལ་བ།
ཟངས་ལྕགས་ཀྱི་འཁོར་ལོས་བསྒྱུར་རྒྱལ་ཡིན་ནོ། །དེ་ནས་རིམ་པར་བརྒྱུད་དེ་
ཟས་གཙང་ཡན་ཆད་རྒྱལ་པོ་ས་ཡ་ཆིག་འབུམ་ཉི་ཁྲི་ཆིག་སྟོང་ལྔ་བརྒྱ་བཅུ་བཞི་་
བྱུང་བར་གྲགས་ཤིང་། བཅོམ་ལྡན་འདས་ཀྱི་སྲས་སྒྲ་གཅན་འཛིན་ནས་མང་
པོས་བཀུར་བའི་རྒྱལ་རྒྱུད་རྫོགས་པར་འདུལ་བ་ལུང་གཞི་ལས་གསུངས་སོ། །
བླུན་པོའི་རྙེད་པ་ལོག་འཚོར་བསྟན་པ་ནི།
བླུན་པོའི་རྙེད་པ་ལོག་འཚོ་སྟེ། །
འབྱུང་མི་འོས་ཤིག་བྱུང་བ་ཡིན། །
ཝ་སྐྱེས་རྒྱལ་པོར་བཀུར་བ་ཡིས། །
རི་དྭགས་རྒྱལ་པོས་བསད་ལ་ལྟོས། །
ཞེས་པ་སྟེ། བླུན་པོའི་རྙེད་པ་དང་བཀུར་སྟི་ནི་ཕལ་ཆེར་རང་ཉིད་ཕུང་
བར་བྱེད་པའི་ལོག་འཚོ་ཡིན་ཏེ། ཚུལ་དང་མི་མཐུན་པའི་འབྱུང་མི་འོས་པ་ཞིག་
བྱུང་བ་ཤས་ཆེ་བ་ཡིན་པའི་ཕྱིར། དཔེར་ན། སྔོན་ཝ་སྐྱེས་ཤིག་སྟབས་ལེགས་ཏེ་
རེ་ཤིག་དུད་འགྲོ་ཐམས་ཅད་ཀྱིས་རྒྱལ་པོར་བཀུར་ཞིང་གླང་བོ་ཆེ་ལ་བཞོན་ནས་
སེང་གེ་དང་སྟག་སོགས་ཀྱིས་བསྐོར་ནས་འགྲོ་བ་ན། རྗེས་སུ་ཝ་སྐྱེས་ཡིན་པར་
ཤེས་ནས་རི་དྭགས་ཀྱི་རྒྱལ་པོས་བསད་པ་ལ་ལྟོས། ཞེས་པའོ། །སྔོན་ཝ་བརྐམ་
ཆགས་ཅན་ཞིག་ཟས་འཚོལ་ཕྱིར་དགོན་པ་དང་གྲོང་དུ་རྒྱུ་བ་ན་བཙོ་བླག་མཁན་
ཞིག་གི་རམས་ཀྱི་རྫ་མའི་ནང་དུ་ལྷུང་སྟེ། ཚྭ་སྒོའི་ཕུང་བོའི་སྟེང་དུ་ཉལ་བས་མ་
རུངས་པར་གྱུར་ནས་ཆུར་ཞུགས་ཏེ་སོང་བ་ལས། ཉི་ཟེར་ཕོག་པས་ནོར་བུ་
113



ལེགས་བཤད་བསྟན་བཅོས་ཕྱོགས་བསྒྲིགས།
གཟིའི་ཁ་དོག་ལྟར་གྱུར་ཏོ། །དེར་ཝ་རྣམས་མཐོང་ནས་ངོ་མཚར་ཏེ། ཁྱོད་སུ་
ཡིན་ཟེར་བས། ཁོ་བོ་ནི་བརྒྱར་འགྲོ་ཞེས་བྱ་བ་ཡིན། བརྒྱ་བྱིན་གྱིས་རྐང་བཞི་
པའི་རྒྱལ་པོར་དབང་བསྐུར་ཏོ་ཟེར། དེར་ཝ་རྣམས་ཀྱིས་ཐམས་ཅད་ལ་གོ་བར་
བྱས་པས་དེའི་ཁ་དོག་སྔོན་མ་མཐོང་བས་ཡ་མཚན་ནས་ རྐང་བཞི་བ་དུ་མས་
རྒྱལ་པོར་བཀུར་ཅིང་གླང་བོ་ཆེ་ལ་བཞོན་ནས་རྒྱུ་བ་ན་སེང་གེ་རྣམས་ཀྱིས་་་་་་
བསྐོར་ཅིང་། དེ་ནས་སྟག་དང་། དེ་ནས་རྐང་བཞི་བ་གཞན་དང་། ཐམས་ཅད་
ཀྱི་ཕྱི་རིམ་རྒྱང་རིང་པོ་ནས་ཝ་རྣམས་འགྲོ་བར་བྱེད་དོ། །དེའི་མ་རི་སུལ་ཞིག་ན་
གནས་པ་ལ་ཝ་ཞིག་མངགས་ཏེ། བུས་རྒྱལ་སྲིད་ཉམས་སུ་མྱོང་གི་ཚུར་བྱོན་ཞེས་
སྤྲིངས་པས། མ་ན་རེ། འཁོར་ཅི་འདྲ། ཝ་དེས། འཁོར་ནང་བ་ནི་སེང་གེ་དང་
སྟག་དང་། གླང་བོ་ཆེ་དག་ཡིན་ལ། ཕྱི་བ་ནི་བདག་ཅག་གོ །མ་ན་རེ། མ་
རུངས་སུ་གྱུར་ཟིན་གྱི་ཁོ་བོ་མི་འགྲོའོ་ཟེར། ཝ་དེ་འོངས་ནས་རྐང་བཞི་བའི་
རྒྱལ་པོ་འདི་ནི་ཝ་ཁོ་ན་སྟེ། དེའི་མ་བདག་གིས་མཐོང་ངོ་ཞེས་སྨྲས་སོ། །དེ་ཡིན་
མིན་བརྟག་པའི་ཕྱིར་ཝ་རྣམས་སྐད་འབྱིན་པ་ན། ཆོས་ཉིད་ཀྱིས་ཝ་རྣམས་ནི་ཝ་
སྐད་ཐོས་ནས་སྐད་མ་ཕྱུང་ན་སྤུ་འབྱི་བར་འགྱུར་བས། དེ་གླང་བོ་ཆེ་ལ་བཞོན་
བཞིན་དུ་ཝ་སྐད་ཕྱུང་བས་གླང་བོ་ཆེས་ཤེས་ནས། ཝོས་བདག་ལ་བཞོན་ནམ་
ཞེས་བོར་ནས་རྐང་པས་བརྫིས་ཏེ་བསད་དོ། །དེར་ལྷས་ཚིགས་སུ་བཅད་པ།
གང་དག་ནང་བ་ཕྱི་བ་དང་། །ཕྱི་བ་ནང་བར་བྱེད་དེ་དག །འདི་འདྲ་བར་ནི་
བརླགས་འགྱུར་ཏེ། །གླང་བོ་ཆེ་ཡིས་ཝ་བཞིན་ནོ། །ཞེས་སྨྲས་སོ། །འདི་ནི་
114



དགེ་ལྡན་ལེགས་བཤད་ཀྱི་འགྲེལ་བ། །
འདུལ་བ་ལུང་ལྟར་བཀོད་ལ། གཏམ་རྒྱུད་འགའ་ཞིག་ཏུ་སེང་གེ་ལ་བཞོན་ཅིང་
སེང་གེས་བསད་པར་བཤད་དོ། །དེས་ན་ངན་པ་ཕལ་ཆེར་རྙེད་པ་དང་བཀུར་
སྟིས་བརླག་སྟེ། ལུང་གཞི་ལས། ཆུ་ཤིང་འབྲས་བུ་སྨྱུག་འབྲས་དང་། །སྦ་ནི་
འབྲས་བུས་སྐེམ་པ་དང་། །རང་གི་བུ་ཡིས་དྲེའུ་མོ་ལྟར། །སྐྱེས་བུ་ཐ་ཤལ་བཀུར་
སྟིས་འཇོམས། །ཞེས་གསུངས་སོ། །མཁས་པ་གང་བརྩམ་མཐར་སྐྱེལ་བ་ནི།
མཁས་པ་དང་པོ་བརྩམས་ཕྱིན་ཆད། །
ཅི་ལ་ཐུག་ཀྱང་ཕ་མཐར་སྐྱེལ། །
མེ་འོབས་བརྒལ་ནས་ཚོང་དཔོན་གྱིས། །
དྲང་སྲོང་མཆོད་པའི་སྙིང་སྟོབས་ལྟོས། །
ཞེས་པ་སྟེ། མཁས་པ་དམ་པ་ནི་དང་པོ་བྱ་བ་གང་དང་གང་གི་འགོ་
བརྩམས་ཕྱིན་ཆད་དཀའ་བ་ཅི་འདྲ་ཞིག་ལ་ཐུག་ཀྱང་སྲོག་དང་བསྡོས་ཏེ་དོན་དེ་
ཕ་མཐར་སྐྱེལ་བར་བྱེད་དེ། དཔེར་ན། སྦྱིན་པའི་གེགས་བྱེད་པའི་ཕྱིར་བདུད་
ཀྱིས་སྒོ་ཁང་གི་བར་དུ་དམྱལ་བའི་མེ་འོབས་འཇིགས་སུ་རུང་བ་སྤྲུལ་བ་ལ་ཚོང་་
དཔོན་སྦྱིན་པ་ལ་དཔའ་བས་ལུས་སྲོག་བློས་བཏང་སྟེ་ཚམ་ཚོམ་མེད་པར་མེ་་་་
འོབས་དེ་བརྒལ་ནས་དྲང་སྲོང་རང་སངས་རྒྱས་མཆོད་ཅིང་བསོད་སྙོམས་ཕུལ་་་
བའི་སྙིང་སྟོབས་ལ་ལྟོས་ཤིག ཅེས་པའོ། །དེ་ཡང་བདག་ཅག་གི་སྟོན་པ་ཐུགས་
རྗེ་ཅན་དེ་སྔོན་བྱང་ཆུབ་སེམས་དཔའི་སྤྱོད་པ་ལ་སློབ་པའི་ཚེ་བསམས་བཞིན་དུ་
ཚོང་དཔོན་སྦྱིན་པ་ལ་དཔའ་བ་ཞེས་བྱ་བར་སྐུ་འཁྲུངས་པར་གྱུར་ཏོ། །དེ་ནི་
115



ལེགས་བཤད་བསྟན་བཅོས་ཕྱོགས་བསྒྲིགས།
རིག་པ་དང་སྒྱུ་རྩལ་དུ་མ་ཁོང་དུ་ཚུད་ཅིང་སྙིང་རྗེ་དང་གཏོང་ཕོད་ཕུན་སུམ་་་་
ཚོགས་པའི་ཡོན་ཏན་གྱིས་རྒྱལ་པོ་དང་། འཇིག་རྟེན་པ་ཐམས་ཅད་ཀྱིས་བཀུར་
སྟི་བྱེད་དོ། །དེ་སྐབས་ཤིག་ཟན་གྱི་དུས་ལ་བབ་པའི་ཚེ། ཁྲུས་བྱས་ཏེ་བཟའ་
བཅའ་ཕུན་སུམ་ཚོགས་པ་བཤམས་པ་ན། རང་སངས་རྒྱས་ཤིག་བསོད་སྙོམས་
ལ་བྱོན་ནས་དེའི་སྒོ་ཁང་ན་འདུག་གོ །དེར་བདུད་སྡིག་ཏོ་ཅན་གྱིས་སྦྱིན་པ་
རླབས་པོ་ཆེ་དེའི་གེགས་བྱེད་པའི་ཕྱིར་བར་སྒོ་གཉིས་ཀྱི་བར་དུ་སེམས་ཅན་་་་་་
དམྱལ་བ་ཆེན་པོའི་མེའི་འོབས་རབ་ཏུ་ཟབ་ཅིང་འབར་བ་འཇིགས་སུ་རུང་བའི་་
སྒྲ་གྲགས་པ་ཞིག་ལ་སྤྲུལ་ཏོ། །ཚོང་དཔོན་གྱིས་རང་གི་ཆུང་མ་འཕགས་པ་ལ་
བསོད་སྙོམས་འབུལ་དུ་བཏང་བས། ཆུང་མས་དམྱལ་བ་མཐོང་ནས་འཇིགས་
ཤིང་སྐྲག་སྟེ་བརྟབ་བཞིན་དུ་སླར་ལོག་གོ །དེ་ནས་ཚོང་དཔོན་རང་ཉིད་བཟའ་
བཅའ་བཟང་པོ་ཁྱེར་ཏེ་སོང་བ་དང་། སྒོ་ཁང་གི་བར་དེར་དམྱལ་བ་ཆེན་པོ་
འཇིགས་སུ་རུང་བ་དེ་མཐོང་ནས་འདི་ཅི་ཞིག་ཡིན་སྙམ་པ་དང་། བདུད་སྡིག་
ཅན་ལྷའི་ལུས་ཡ་མཚན་ཆེ་བ་དངོས་སུ་བསྟན་ནས་བར་སྣང་ལ་གནས་ཏེ་སྙིང་་་་
ཉེ་བ་ལྟར་འཇམ་པའི་ཚིག་གིས། འདི་ནི་དམྱལ་བ་ཆེན་པོ་འབོད་སྒྲོག་སྟེ། །སྦྱིན་
ལ་དགའ་བས་ནོར་རྫས་ཆུད་གསན་པ། །དེ་དག་འདིར་སྐྱེ་ལེན་པོ་ལྷ་ཡུལ་འགྲོ། །
དེ་བས་བློ་ནི་སྦྱིན་ལས་བཟློག་ན་ལེགས། །ཞེས་སྨྲས་པ་ན། ཚོང་དཔོན་སེམས་
དཔའ་ཆེན་པོས་བདུད་དུ་མཁྱེན་ནས་ལན་དུ། ནོར་སྦྱིན་པ་ནི་དམྱལ་བར་འགྲོ་
བ་དང་། །ལེན་པ་ལྷ་ཡུལ་འགྲོ་ཞེས་བྱ་བ་ཡང་། །ཁྱོད་ཀྱིས་སྦྱིན་ལས་བཟློག་པར་
116



དགེ་ལྡན་ལེགས་བཤད་ཀྱི་འགྲེལ་བ།
བྱས་མོད་ཀྱི། །དེ་ཡིས་བདག་ཉིད་སྦྱིན་ལ་བརྩོན་པར་གྱུར། །ཞེས་སྨྲས་ནས་ཚམ་
ཚོམ་མེད་པར་དམྱལ་བའི་ནང་ན་ཕར་སོང་བ་དང་། སེམས་དཔའ་ཆེན་པོའི་
བསོད་ནམས་ཀྱི་མཐུས་པདྨའི་སྟེགས་བྱུང་ནས་དེ་ལ་བྱོན་ཏེ་རང་སངས་རྒྱས་ལ་་
བསོད་སྙོམས་ཕུལ་ལོ། །དེ་ནས་དེ་ཡི་བསོད་ནམས་མཐུ་ཡིས་དེར། །འདམ་
རྫབ་མེད་པར་འདམ་ལས་སྐྱེས་པ་བྱུང་། །ཟེའུ་འབྲུ་དཀར་པོ་སོ་ཡི་ཕྲེང་བ་དག །
བདུད་ལ་འཕྱ་བ་བཞིན་དུ་རྒོད་པར་གྱུར། །དེ་ཡི་ཡིད་ནི་རབ་ཏུ་དང་བའི་ཕྱིར།།
དེར་ནི་དགེ་སློང་དེ་ནི་མཁའ་ལ་ལྡིང༌། །དེ་ནི་དེ་ན་ཆར་འབེབས་འབར་བར་
བྱེད། །གློག་དང་བཅས་པའི་སྤྲིན་གྱི་དཔལ་བཞིན་མཛེས། །བདུད་ནི་ཡིད་ལ་
བསམས་པ་མ་གྲུབ་ནས། །ཡི་ནི་ཆད་ནས་མདངས་ཀྱང་ཉམས་པར་གྱུར། །དེ་
ལ་ཕྱོགས་དེ་ལྟ་ཡང་མ་ནུས་ནས། །དམྱལ་དང་བཅས་པ་དེ་ནས་མི་སྣང་གྱུར། །
དེ་བས་ན་མཁས་པ་སྙིང་སྟོབས་ཅན་ནི་གཞན་གྱིས་ཇི་ལྟར་བསྡིགས་ཀྱང་རུང་་་་་
གང་བརྩམས་པའི་དགེ་བའི་བྱ་བ་ལས་ནམ་ཡང་མི་བཟློག་ཅིང་མཐར་ཕྱིན་པར་
བྱེད་དོ། །བླུན་པོས་བྱ་བ་གང་བྱས་དོན་དུ་མི་འགྱུར་བ་ནི།
བླུན་པོ་བྱ་བ་གང་བརྩམས་ཀྱང་། །
ཕྱིས་སུ་འཚེངས་པ་གཅིག་ཀྱང་མེད། །
ཁྱེའུ་མེ་སྐྱེས་ཕ་ཡིས་ནི། །
བུད་མེད་ལྟོ་བ་མཉེས་ལ་ལྟོས། །
117



ལེགས་བཤད་བསྟན་བཅོས་ཕྱོགས་བསྒྲིགས་
ཞེས་པ་སྟེ། བློ་གྲོས་ཀྱི་མིག་དང་བྲལ་བའི་བླུན་པོ་ནི་བྱ་བ་གང་འགོ་
བརྩམས་ཀྱང་ཕྱིས་སུ་ཡིད་འཚེངས་ཤིང་དོན་དུ་གྱུར་པ་གཅིག་ཀྱང་མེད་དེ།
དཔེར་ན། ཁྱེའུ་མེ་སྐྱེས་ཀྱི་ཕ་ཁྱིམ་བདག་རབ་ཏུ་བཟང་པོས་རང་གི་ཆུང་མའི་
མངལ་རླུག་པའི་ཆེད་དུ་བུད་མེད་དེའི་ལྟོ་བ་མཉེས་ནས་ཆུང་མ་བསད་པས་་་་་་
བདག་གཞན་གཉིས་ཀ་ཕུང་བའི་ཚུལ་ལ་ལྟོས། ཞེས་པའོ༑ །སྔོན་རྒྱལ་པོའི་ཁབ་
ན་ཁྱིམ་བདག་རབ་ཏུ་བཟང་པོ་ཞེས་བྱ་བའི་ཆུང་མའི་མངལ་དུ་སེམས་ཅན་ཞིག་
ཞུགས་སོ། །དེ་བཅོམ་ལྡན་འདས་བསོད་སྙོམས་ལ་བྱོན་པ་ན་ཞུས་པས། བུ་ཕོ་
ཞིག་བཙའ་ཞིང་རིགས་གསལ་བར་བྱེད་པ་དང་། ལྷ་དང་མིའི་དཔའ་ཉམས་སུ་
མྱོང་སྟེ་ངའི་བསྟན་པ་ལ་ཞུགས་ནས་དགྲ་བཅོམ་པ་ཐོབ་པར་འགྱུར་རོ་ཞེས་ལུང་
བསྟན་ཏོ། །དེ་ན་གཅེར་བུ་བ་ཞིག་ཡོད་པ་དེ་རིག་ནས། གོ་ཏ་མ་བདག་གི་སྦྱིན་
བདག་གི་ནུང་དུ་ཞུགས་པས་སྦྱིན་བདག་ཁ་དྲངས་ཀྱི་སོང་ལ་བལྟའོ་སྙམ་ནས་་་་
སོང་སྟེ། གོ་ཏ་མ་ཅི་ལུང་བསྟན། ཁྱིམ་བདག་གིས་ཇི་བཞིན་སྨྲས་པ་དང་། དེས་
རྡོ་རྒྱུས་དཀར་པོ་བླངས་ནས་བརྩིས་པས་ཐམས་ཅད་བདེན་པར་གོ་ཡང་། དེ་ཁོ་
ན་བཞིན་སྨྲས་ན་འདིས་གོ་ཏ་མ་ལ་ལྷག་པར་ཡང་དད་པར་འགྱུར་རོ་སྙམ་ནས་་
བཞིན་བསྒྱུར་ཏེ། གསལ་བ་ནི་མེའི་མིང་ཡིན་པས་བུ་བཙས་མ་ཐག་ཏུ་ཁྱོད་ཀྱི་
ཁྱིམ་མེས་ཚིག་གོ མིས་ལྷའི་དཔལ་འབྱོར་མྱོང་བ་སུ་ཡོད་དེ་མི་བདེན་ལ།
བཟའ་རྒྱུ་མེད་ནས་རབ་ཏུ་བྱུང་བར་འགྱུར་བ་ནི་བདེན་ནོ༔ །གོ་ཏ་མ་ལའང་
དགྲ་བཅོམ་པ་མེད་ན་དེའི་ཉན་ཐོས་ལ་ལྟ་ཅི་སྨོས། ཞེས་ཟེར་བ་དང་། ཁྱིམ་
118



དགེ་ལྡན་ལེགས་བཤད་ཀྱི་འགྲེལ་བ།
བདག་མི་དགའ་ནས། འོ་ན་ཇི་ལྟར་བྱ། གཅེར་བུ་བ་ན་རེ། ཁོ་བོ་བསླབ་པ་
བླངས་པས་ཁྱོད་ཉིད་ཤེས་སོ་ཟེར། དེར་ཁྱིམ་བདག་གིས་མངལ་དོར་བར་བྱའོ་
སྙམ་ནས་སྨན་མ་ཡིན་བྱིན་ཡང་སྲིད་པ་ཐ་མ་བ་ཡིན་པས་གནོད་པར་མ་གྱུར། །
ཆུང་མའི་དཀུ་མཉེས་པས་གཡས་གཡོན་དུ་བྲོས་ཤིང་མོ་ངུས་པ་དང་། དགོན་
པར་ཁྲིད་ནས་དཀུ་མཉེས་པས་ཐལ་ཆེ་སྟེ་ཆུང་མ་བསད་དོ། །དེ་ནས་ཆུང་མའི་
རོ་དུར་ཁྲོད་དུ་སྲེག་ཏུ་སོང་བ་དང་། བཅོམ་ལྡན་འདས་ལྷ་མི་བརྒྱ་སྟོང་བཅས་
དེར་གཤེགས་པར་ཐོས་ནས། རྒྱལ་པོ་འཁོར་བཅས་ཀྱང་འོངས་སོ། །དེར་ཤིང་
མང་པོ་སྤུངས་ནས་རོ་བསྲེགས་པ་ན་གཞན་ཐམས་ཅད་ཚིག་ཀྱང་ལྟོའི་ཉེ་འཁོར་་
མ་ཚིག་པར་བརྡོལ་བ་དང་། པདྨའི་སྙིང་པོ་ལས་གཞོན་ནུ་ལྟ་ན་སྡུག་པ་ཞིག་
བྱུང་ངོ་། །སྟོན་པས། ཁྱིམ་བདག་ལ་གཞོན་ནུ་ལོངས་ཤིག་གསུངས་པས། དེས་
གཅེར་བུ་བའི་གདོང་ལ་བལྟས་ཏེ་མ་བླངས་སོ། །འཚོ་བྱེད་ལ་ལོངས་ཤིག་
གསུངས་པས། ཚམ་ཚོམ་མེད་པར་མེ་ནང་དུ་ཞུགས་ནས་བླངས་པ་ན་ཙན་དན་
ས་མཆོག་ལྟར་བསིལ་བར་བྱེད་དོ། །དེ་ནས་གཞོན་ནུ་རྒྱལ་པོ་གཟུགས་ཅན་སྙིང་
པོ་ལ་གཏད་དེ་མིང་མེ་སྐྱེས་ཞེས་བཏགས་སོ། །དེ་སྐྱེས་བསྲིངས་པ་ན་དེའི་ཞང་
བོ་ཡུལ་གཞན་དུ་སོང་བ་འཁོར་ཏེ་གཏམ་དེ་ཐོས་ནས། ཁྱིམ་བདག་རབ་ཏུ་
བཟང་པོ་ལ། ངའི་སྲིང་མོ་བསད། ཁྱེའུ་ཡང་སྤངས་འདུག་པས། རྒྱལ་པོ་ལ་
ཞུའོ་ཟེར་བས་སྐྲག་ནས་ཁྱེའུ་མེ་སྐྱེས་བླངས་སོ། །དེ་ནས་ཕྱིས་སུ་ཁྱིམ་བདག་ཤི་
ནས་མེ་སྐྱེས་ཁྱིམ་བདག་ཏུ་གྱུར་ཏེ་ལྷ་དང་མིའི་དཔལ་འབྱོར་ཉམས་སུ་མྱོང་ངོ༌།།
119



ལེགས་བཤད་བསྟན་བཅོས་ཕྱོགས་བསྒྲིགས།
དེ་ནས་དུས་ཕྱིས་ཤིག་ན་མ་སྐྱེས་དགྲས་ཡབ་བཀྲོངས་ནས་རྒྱལ་པོར་གྱུར་པ་ན།
མེ་སྐྱེས་ཀྱི་ལྷའི་ལོངས་སྤྱོད་དེ་འདོད་ནས་ལན་བདུན་གྱི་བར་དུ་ཕན་ཚུན་བརྗེས་
ཀྱང་། ལྷའི་ལོངས་སྤྱོད་དེ་མེ་སྐྱེས་གང་དུ་སོང་བ་དེར་སོང་བས། མེ་སྐྱེས་ཀྱིས་
བསམས་པ། མ་སྐྱེས་དགྲ་འདིས་ཕའང་བསད་པས་འདིས་ལྷའི་ལོངས་སྤྱོད་ཀྱི་
ཕྱིར་བདག་ཀྱང་གསོད་དུ་འོང་སྙམ་ནས་ལོངས་སྤྱོད་རྣམས་སྦྱིན་པར་བཏང་་་་་་
ནས། སྟོན་པའི་དྲུང་དུ་ཕྱིན་ཏེ་ཚུར་ཤོག་གི་སྒོ་ནས་བསྙེན་པར་རྫོགས་ནས་དགྲ་
བཅོམ་པ་ཐོབ་བོ། །མཁས་པ་དོན་ལ་བརྟགས་ཏེ་འཇུག་ལྡོག་བྱེད་པ་ནི།
མཁས་པས་གཞན་དག་ཅི་ཟེར་ཡང་། །
དོན་ལ་བལྟས་ནས་འཇུག་ལྡོག་བྱེད། །
བྲམ་ཟེའི་སློབ་མས་སློབ་དཔོན་གྱིས། །
རྐུ་བར་བསྔགས་པ་བཟློག་ལ་ལྟོས། །
ཞེས་པ་སྟེ། བྱ་བའི་བླང་དོར་ལ་མཁས་པ་དེས་ནི་གཞན་དག་གིས་ཅི་ཟེར་
ཡང་ཟེར་སྒྲོས་ཙམ་གྱི་རྗེས་སུ་མི་འབྲང་བར་དོན་ལ་བལྟས་ནས་རྟོག་དཔྱོད་བྱས་
ཏེ་འཇུག་ལྡོག་བྱེད་པ་ཡིན་ཏེ། དཔེར་ན། བྲམ་ཟེའི་སློབ་མ་བྱང་ཆུབ་སེམས་
དཔས་རང་གི་སློབ་དཔོན་གྱིས་བྲམ་ཟེ་དབུལ་ཞིང་ཕོངས་པའི་ཚེ་རིག་བྱེད་ནས་་
གཞན་གྱི་ནོར་རྐུ་བ་ཆོས་སུ་བཤད་དོ་ཞེས་རྐུ་བའི་བསྔགས་པ་བརྗོད་པ་ན་དང་་
དུ་མ་བླང་བར་བཟློག་པར་བྱས་པ་ལ་ལྟོས། ཞེས་པའོ། །སྔོན་བྱང་ཆུབ་སེམས་
དཔའ་བྲམ་ཟེའི་རིགས་མཐོ་ཞིང་སྤྱོད་ཚུལ་ཕུན་སུམ་ཚོགས་པ་ཞིག་ཏུ་སྐྱེས་པར་་
120



དགེ་ལྡན་ལེགས་བཤད་ཀྱི་འགྲེལ་བ།
གྱུར་ཏོ། །དེ་རིམ་གྱིས་རིག་བྱེད་སློབ་པའི་ཕྱིར་སློབ་དཔོན་རིགས་བཙུན་ཞིང་
སྤྱོད་ཚུལ་བཟང་བ་མང་དུ་ཐོས་པ་ཞིག་བསམ་སྦྱོར་གཉིས་ཀྱིས་ཚུལ་བཞིན་དུ་་་
བསྟེན་པས་མཉེས་པར་བྱས་པ་ན། བླ་མས་ཀྱང་བདག་ཉིད་ཆེན་པོ་དེའི་ཡོན་
ཏན་ལ་ཡིད་མགུ་སྟེ་བྱམས་ཤིང་དགའ་བར་གྱུར་ཏོ། །དེའི་ཚེ་བྲམ་ཟེའི་མཁན་
པོ་དེས་སློབ་མ་རྣམས་བརྟག་པའི་ཕྱིར་བདག་ཉིད་དབུལ་ཞིང་ཕོངས་པའི་སྡུག་་་་
བསྔལ་རྟག་ཏུ་བསྒྲགས་པ་དང་། སློབ་མ་རྣམས་ཀྱིས་དེ་མ་བཟོད་ནས་བསོད་
སྙོམས་མང་དུ་བསླངས་ཏེ་ཕུལ་ལོ། །དེར་སློབ་དཔོན་གྱིས་སྨྲས་པ། བསོད་
སྙོམས་ཙམ་གྱིས་ངའི་དབུལ་ཕོངས་སེལ་མི་ནུས་པས་ཁྱོད་ཅག་ང་ལ་བསམས་ན་་
ནོར་སྒྲུབ་པའི་ཐབས་ལ་འབད་པར་རིགས་སོ་ཟེར། སློབ་མ་རྣམས་ཀྱིས་ནོར་
སྒྲུབ་པའི་ཐབས་དྲིས་པས། མཁན་པོས་སྨྲས་པ། གཙུག་ལག་ནས་བཤད་པའི་
ནོར་སྒྲུབ་པའི་ཐབས་ཡོད་དེ། འཇིག་རྟེན་གྱི་ནོར་འདི་ཐམས་ཅད་བྲམ་ཟེའི་
ནོར་ཡིན་པས། བྲམ་ཟེ་རྒུད་པའི་ཚེ་གཞན་གྱི་ནོར་སུས་ཀྱང་མ་མཐོང་བར་རྐུ་
བ་ནི་ཆོས་སུ་བཤད་དོ། །འོན་ཀྱང་གྲགས་པ་ངན་པ་བསྲུང་དགོས་པའི་ཕྱིར་
གཞན་གྱིས་མཐོང་བཞིན་དུ་བླང་བ་དང་འཕྲོག་པར་མི་བྱའོ། །ཞེས་གདམས་
པས་སློབ་མ་གཞན་རྣམས་ཀྱིས་དེ་ལྟར་བྱ་བར་ཁས་བླངས་སོ། །བྱང་ཆུབ་སེམས་
དཔའ་ནི་ངོ་ཚ་བས་མགོ་སྨད་དེ་ཅང་མི་སྨྲ་བར་འདུག་གོ །མཁན་པོས་དེ་ལ་
བྲམ་ཟེ་འདི་རྣམས་ང་རྒུད་པའི་སྡུག་བསྔལ་མི་བཟོད་ན་ཁྱོད་ཅིའི་ཕྱིར་མགོ་་་་
འདུད་དེ་འདུག ཅེས་དྲིས་པས། བྲམ་ཟེ་སེམས་དཔའ་ཆེན་པོས་ཕྱག་བྱས་ཏེ་
121



ལེགས་བཤད་བསྟན་བཅོས་ཕྱོགས་བསྒྲིགས།
ཞུས་པ། བདག་ནི་མཁན་པོ་ལ་མི་བྱམས་ཤིང་སྙིང་སྲ་བའི་ཕྱིར་བླ་མའི་སྡུག་
བསྔལ་གྱིས་མ་གདུངས་པ་མ་ལགས་ཀྱི། ལྷ་ཡི་སྤྱན་སྔར་ཐུབ་པ་དང་། །མི་མིན་
འབྱུང་བོས་རིག་པའི་ཕྱིར། །སྡིག་པ་བྱེད་པ་འཇིག་རྟེན་འདིར། །སུས་ཀྱང་མི་
མཐོང་མི་སྲིད་དོ། །སྐྱོན་ཡོན་ཤེས་པ་ནོར་གྱི་ཕྱིར། །སུ་ཞིག་ཡོན་ཏན་ཆུད་
གསོན་བྱེད། །ཁྱོད་ནི་སྨད་པའི་ལས་མཛད་པར། །བདག་གི་ཡིད་ལ་ཡོང་མི་
བསམ། །ལྷ་དབང་ཕྱིར་ཡང་ངོ་ཚ་བོར་ནས་ནི། །ཡིད་ལ་ཆོས་དང་འགལ་བ་
བྱེད་པ་བས། །གྱོ་མོའི་སྣོད་ཐོགས་གོས་ངན་གྱོན་ནས་ནི། །དགྲ་ཡི་ཁྱིམ་དུ་
འབྱོར་བ་མཐོང་ཡང་བླ། །ཞེས་ཞུས་པ་དང་། མཁན་པོ་དེ་རབ་ཏུ་དགའ་ཞིང་
ཡ་མཚན་ནས་སྟན་ལས་ལངས་ཏེ། དེ་ལ་ལག་པས་འཁྱུད་ནས་སྨྲས་པ། བུ་
ལེགས་སོ་ལེགས་སོ། །བྲམ་ཟེ་ཆེན་པོ་ལེགས་སོ། །ཁྱོད་ནི་ཤེས་རབ་ཀྱིས་རབ་ཏུ་
བརྒྱན་པ་ཐོས་པ་བྱས་པ་དོན་དང་ལྡན་ནོ། །ཁོ་བོས་འབད་པའི་དོན་ལེགས་
པར་གྲུབ་བོ། །ཞེས་བྲམ་ཟེའི་མཁན་པོ་དེས་བྱང་སེམས་བདག་ཉིད་ཆེན་པོ་ལ་
སྙིང་ནས་དད་ཅིང་རྒྱ་ཆེར་བསྔགས་པར་བྱེད་དོ། །དེས་ན་རང་གི་མཁན་པོ་
དང་སློབ་དཔོན་སོགས་དྲིན་ཆེ་བ་ཇི་ལྟར་ཡིན་ཡང་རུང་མི་འོས་པའི་བྱ་བ་ལ་་་་་
བསྐུལ་ན་ཐུགས་དགོངས་ཅི་ཡིན་མི་ཤེས་པས་མ་དད་པ་མེད་པར་བྱས་ནས་ཤད་
སྦྱངས་ལེགས་པར་བྱས་ཏེ་སྡིག་པའི་ལས་ལ་མི་འཇུག་པ་ཞིག་དགོས་སོ། །བླུན་
པོ་གཞན་གྱི་ཁ་ཕྱིར་རྒྱུག་པ་ནི། །
བླུན་པོ་དོན་ལ་མི་ལྟ་བར། །
122



དགེ་ལྡན་ལེགས་བཤད་ཀྱི་འགྲེལ་བ།
གཞན་གྱིས་བྲིད་པའི་དབང་དུ་གཏོང་། །
སྲིན་མོའི་ངག་བཞིན་ཉན་པ་ཡིས། །
ཚོང་མགྲོན་མཐའ་དག་ཕུང་ལ་ལྟོས། །
ཞེས་པ་སྟེ། རྟོག་དཔྱོད་མེད་པའི་བླུན་པོ་ནི་གནོད་དང་བདེན་རྫུན་གྱི་
དོན་ལ་མི་ལྟ་བར་གཞན་གྱི་ཁར་རྒྱུག་ཅིང་བྲེད་པའི་དབང་དུ་གཏོང་ཞིང་འགྲོ་་་
བར་བྱེད་དེ། དཔེར་ན། ཟངས་གླིང་གི་སྲིན་མོ་ཁྱུང་ཁྲུང་གཞོན་ནུ་མས་ཁ་བྲིད་
པའི་ངག་བཞིན་དུ་ཉན་པ་ལས་གྲུ་ཆག་པའི་ཚོང་བའི་མགྲོན་པོ་མཐའ་དག་སྲིན་
མོས་ཟོས་ཏེ་ཕུང་བར་བྱེད་པ་ལ་ལྟོས། ཞེས་པའོ། །འདིའི་གཏམ་རྒྱུད་འོག་ཏུ་
འཆད་པ་ལྟར་རོ། །མཁས་པ་རེ་ཞིག་རྒུད་ཀྱང་ཕུགས་རྒྱལ་བ་ནི།
མཁས་པ་ཤིན་ཏུ་རྒུད་ན་ཡང་། །
ཟླ་བ་བཞིན་དུ་ཡར་ངོ་འབྱུང་། །
བཙོན་རར་འཁོད་པའི་བློན་པོ་མགར། །
རྗེས་སུ་ཀུན་ལས་རྒྱལ་ཞེས་གྲགས། །
ཞེས་པ་སྟེ། ཐབས་མཁས་ཀྱི་འཕྲུལ་ཤེས་པའི་མཁས་པ་ནི་རེ་ཞིག་གི་ཆ་ལ་
ཤིན་ཏུ་རྒུད་པར་གྱུར་ན་ཡང་དེའི་ལེགས་ཚོགས་རྣམས་དེ་མ་ཐག་རིམ་གྱིས་་་་་
དཀར་ཕྱོགས་ཀྱི་ཟླ་བ་བཞིན་དུ་ཡར་འཕེལ་བའི་ངོ་མཐོང་ཞིང་འབྱུང་བར་་་་་་
འགྱུར་ཏེ། དཔེར་ན། རྒྱ་བཟའ་ཀོང་ཇོ་གདན་འདྲེན་པའི་སྐབས་རྒྱ་ནག་རྒྱལ་
123



ལེགས་བཤད་བསྟན་བཅོས་ཕྱོགས་བསྒྲིགས།
པོས་མ་བཏང་བར་བཙོན་རར་བཟུང་བ་ལྟར་རྒྱ་ཡུལ་དུ་འཁོད་པའི་བོད་ཀྱི་བློན་
པོ་མགར་རེ་ཞིག་བྱ་ཐབས་མ་བྱུང་ཡང་རྗེས་སུ་རྒྱལ་བློན་ཀུན་མགོ་བསྐོར་ཏེ་་་་
རྒྱལ་ཁ་ལོན་ནས་ལམ་བར་དུ་ཀོང་ཇོ་འཁོར་བཅས་ཀྱི་རྗེས་ཟིན་པ་ཡིན་ཞེས་་་་་
གྲགས་སོ། །དེ་ཡང་སྔོན་བོད་ཁ་བ་ཅན་གྱི་ལྗོངས་སུ་རྒྱལ་བསྟན་དར་བའི་དུས་
ལ་བབ་པ་ན། འཕགས་པ་སྤྱན་རས་གཟིགས་རྒྱལ་པོ་གནམ་རི་སྲོང་བཙན་གྱི་
སྲས་སུ་སྐུ་འཁྲུངས། མཚན་སྲོང་བཙན་སྒམ་པོར་གྲགས། དགུང་ལོ་བཅུ་གསུམ་
ལོན་དུས་རྒྱལ་སར་འཁོད། དབུ་ལ་ཨ་མི་དེ་ཝའི་དབུ་ཡོད་པས་མཐའི་རྒྱལ་པོ་
ཐམས་ཅད་ཀྱིས་ད་ལྟ་བོད་ཀྱི་རྒྱལ་པོ་མགོ་གཉིས་པ་ཐོགས་པ་མེད་པར་སྤྲུལ་་་་
བའི་དམག་འགྱེད་ཐུབ་པའི་རྫུ་འཕྲུལ་ཅན་ཞིག་ཡོད་ཅེས་ཐོས་ནས་གུས་འདུད་་་
ཀྱིས་སྐྱེས་བཟང་པོ་ཞུ་འཕྲིན་བཅས་ཕུལ། ཐོན་མི་སམྦྷོ་ཊ་རྒྱ་གར་དུ་བརྫངས་ཏེ་
ཡིག་རིགས་སོགས་བསླབ་ནས་བོད་ལ་དབྱངས་གསལ་སོ་བཞི་དང་ཉེར་མཁོ་་་་
བསྟན་བཅོས་བརྒྱད་མཛད། སྤྱན་རས་གཟིགས་ཀྱི་མདོ་རྒྱུད་སོགས་ཆོས་དུ་མ་
བསྒྱུར། ཡི་གེ་འབྲི་ཀློག་གི་སྲོལ་དང་དགེ་བཅུ་ཁྲིམས་ཀྱི་སྟེང་དུ་མི་ཆོས་གཙང་
མ་བཅུ་དྲུག་གི་ཁྲིམས་དར་བར་མཛད་དོ། །དེ་ནས་སྤྲུལ་བའི་དགེ་སློང་ཨ་ཀ་ར་
མ་ཏི་ཤྲཱི་ལ་མངགས་ནས་རྒྱ་གར་ལྷོ་ཕྱོགས་རྒྱ་མཚོའི་འགྲམ་ནས་ཙན་དན་སྦྲུལ་་་
སྙིང་ལས་རང་བྱུང་གི་ཐུགས་རྗེ་ཆེན་པོ་བཅུ་གཅིག་ཞལ་དང་། གནས་ཆེན་
བརྒྱད་ཀྱི་བྱེ་མ་སོགས་དང་། སངས་རྒྱས་ཀྱི་རིང་བསྲེལ་མང་པོ་སྤྱན་དྲངས།
བློན་པོ་མགར་འཁོར་བཅས་མངགས་ཏེ་བལ་བོའི་རྒྱལ་པོ་འོད་ཟེར་གོ་ཆའི་སྲས་
124



དགེ་ལྡན་ལེགས་བཤད་ཀྱི་འགྲེལ་བ། །
མོ་ཁྲོ་གཉེར་ཅན་གྱི་སྤྲུལ་བ་བལ་བཟའ་ཁྲི་བཙུན་ཁབ་ཏུ་བཞེས། རྟེན་སྐལ་དུ་
བརྒྱ་བྱིན་གྱིས་སྦྱིན་བདག་བྱས་ཏེ་བི་ཤྭ་ཀརྨས་ལྷ་མིའི་རིན་པོ་ཆེ་སྣ་ཚོགས་ལས་་
བཞེངས་པའི་ཤཱཀྱ་མུ་ནེ་དགུང་ལོ་བརྒྱད་པའི་སྐུ་ཚད་སངས་རྒྱས་ཉིད་ཀྱིས་རབ་་
གནས་མཛད་པའི་ཇོ་བོ་མི་བསྐྱོད་རྡོ་རྗེ་སོགས་སྤྱན་དྲངས་སོ། །དེ་ནས་བློན་པོ་
མགར་དཔོན་གཡོག་རྒྱ་རྗེའི་ཕོ་བྲང་དུ་རྒྱ་ནག་གི་རྒྱལ་པོ་སེང་གེ་བཙན་པོའི་་་་
སྲས་མོ་སྒྲོལ་མའི་སྤྲུལ་བ་རྒྱ་བཟའ་ཀོང་ཇོ་གདན་འདྲེན་པར་མངགས། དེའི་ཚེ་
རྒྱ་གར། སྟག་གཟིག གེ་སར། ཁྲོམ་གྱི་རྒྱལ་པོ་བཞིའི་བློན་པོ་ཡང་ལྷ་ཅིག་ཀོང་
ཇོ་གདན་འདྲེན་པའི་ཆེད་དུ་མངགས་པ་རྒྱ་རྗེའི་ཕོ་བྲང་དུ་སླེབས་སོ། །དེར་རྒྱུ་
ཐམས་ཅད་བོད་ལ་མི་དགའ་བས་ལྷ་ཅིག་སྟེར་མ་འདོད་ནས། བློན་པོ་རིག་པ་
སུ་རྣོ་བ་ཞིག་ལ་སྟེར་བར་བྱས་ཏེ། བླ་གཡུ་ཕུབ་ཙམ་པ་དཀྱིལ་དང་མཐའ་ན་
མིག་རེ་ཡོད་པ་ཞིག་ལ་དར་ཡུག་སུས་ཚུད་པ་ལ་སྦྱིན་ནོ་ཟེར་ནས་གཏད་པས།
བློན་པོ་གཞན་རྣམས་ཀྱིས་ཉི་མ་མང་པོར་ཐབས་སྣ་ཚོགས་བྱས་ཀྱང་ཚུད་མ་ཐུབ།
མགར་གྱིས་གྲོག་མ་ཆེན་པོ་ཞིག་གི་རྐེད་པར་དར་སྐུད་བཏགས་ཏེ་མིག་གཅིག་་་་
ནས་ཕུ་བཏབ་པས་ཚུད་ཀྱང་མ་སྟེར། ཡང་རྟ་མ་བརྒྱ་བུ་བརྒྱ་གཏད་ནས་སོ་
སོའི་མ་བུ་ངོ་ཤེས་པ་ལ་སྟེར་ཟེར་བར། གཞན་རྣམས་ཀྱིས་མ་ཤེས། མགར་གྱིས་
རྟེའུ་རྣམས་ལ་ཞག་གཅིག་ཆུ་མ་བྱིན་པར་སང་ཉིན་བཏང་བས་རང་རང་གི་མ་་་
ལ་ནུ་མ་བསྣུན་པས་ངོ་ཤེས་སོ། །ཡང་བྱ་མ་བརྒྱ་བུ་བརྒྱ་གཏད་ནས་འདི་རྣམས་
མ་བུ་སོ་སོར་ཕྱེ་ཞིག་ཟེར་བ་ན། གཞན་གྱིས་མ་ཤེས། མགར་གྱིས་ཐང་ཡངས་པོ་
125



ལེགས་བཤད་བསྟན་བཅོས་ཕྱོགས་བསྒྲིགས།
ཞིག་ལ་སྦྲང་མ་གཏོར་བས་གཉིས་གཉིས་ལྷན་དུ་ཟ་བས་བྱ་མ་བུ་ངོ་ཤེས་སོ། །
ཡང་ཤིང་ཟླུམ་པོའི་རྩ་རྩེ་ངོ་ཤེས་པ་ལ་སྟེར་ཟེར། དེ་གཞན་གྱིས་མ་ཤེས་པར། །
མགར་གྱིས་ཆུ་ལ་བསྐྱུར་བས་རྩ་རྩེ་ཤེས་སོ། །ཡང་ཉིན་གཅིག་ལ་མི་རེས་ལུག་ཤ་
སྦུབས་རེ་ཟོས་ཤིང་པགས་པ་ཡང་མཉེས་ཟིན་པ་ལ་སྟེར་ཟེར། གཞན་རྣམས་
ཀྱིས་གང་ཡང་མ་ནུས། བོད་བློན་རྣམས་ཀྱིས་ཤ་དང་པགས་པ་སོ་སོར་སྤུངས་
ནས་ཤ་ཉུང་ངུ་རེ་ཚྭ་ལ་འདྲེས་ཏེ་ཟོས་པས་ཚར་ཞིང་། པགས་པ་རྣམས་གྲོལ་
འགོ་ནས་རིམ་བཞིན་ཕུར་བ་རེ་བྱས་པས་ཐུལ་ལོ། །ཡང་ཉི་མ་ཕྱེད་ཚུན་ལ་ཆང་
བན་རེ་འཐུང་ཡང་མ་བཟི་བ་ལ་ལྷ་ཅིག་སྟེར་ཟེར་ནས་ཆང་བན་རེ་གཏད་པས།
གཞན་རྣམས་ཀྱིས་བཟི་ཞིང་སྐྱུགས་སོ། བོད་བློན་རྣམས་ཀྱིས་སྣོད་ཆུང་ངུར་
ཧུབ་རེ་ཧུབ་རེ་འཐུང་བས་བཏུང་ཚར་ཡང་མ་བཟིའོ། །ཡང་ནུབ་ཅིག་རྔ་བོ་ཆེ་
བརྡུངས་པས་ཐམས་ཅད་ཕོ་བྲང་དུ་ཚོགས་པ་ན། རྒྱ་རྗེས་དོ་ནུབ་ལམ་མ་འཛོལ་
བར་རང་ཁྱིམ་སུས་རྙེད་པ་ལ་སྟེར་རོ་ཟེར། དེར་བློན་པོ་གཞན་དག་ལམ་ནོར་
ཏེ་རང་ཁྱིམ་མ་རྙེད་དོ། །མགར་གྱིས་སྒོ་རྣམས་ལ་མཚན་མ་བཏབ་ནས་སོང་
ཡོད་པས། སྒྲོན་མེ་བཏེགས་ནས་མཚན་མར་བལྟས་ཤིང་འོངས་པས་རང་ཁྱིམ་
དུ་བདེ་བར་སླེབས་སོ། །འོན་ཀྱང་བོད་ལ་ལྷ་ཅིག་སྟེར་མ་འདོད་དོ། །དེ་ནས་རྒྱུ་
རྗེའི་ཞལ་ནས། སང་ཉིན་ཐང་ལ་བུ་མོ་སུམ་བརྒྱ་གྲལ་བསྒྲིགས་པས་སུས་ངོ་ཤེས་
པ་ལ་སྟེར་རོ་ཟེར་བས། མགར་གྱིས་སྔར་ནས་འདྲིས་པའི་རྒྱ་མོ་ཞིག་ལ་གསེར་
གྱི་རྔན་པ་བྱིན་ནས་རྒྱའི་རྩིས་ཁོག་ཏུ་མི་ཚུད་པའི་ཐབས་བྱས་ཏེ་དྲིས་ནས།
126



དགེ་ལྡན་ལེགས་བཤད་ཀྱི་འགྲེལ་བ།
ཀོང་ཇོའི་བྱད་གཟུགས་དང་ཆ་ལུགས་རྣམས་ངེས་པར་བྱས་པས། ནངས་པར་
བློན་པོ་གཞན་རྣམས་ཀྱིས་བྱད་གཟུགས་བཟང་བའི་བུ་མོ་རེ་ཁྲིད་དེ་སོང་། བོད་
བློན་དག་གིས་ལྷ་ཅིག་གི་གོས་ཀྱི་གོང་བ་ནས་མདའ་ལྟོང་གིས་ཁྲིད་དེ་སོང་ངོ་། }
དེ་ནས་ལྷ་ཅིག་གི་རྟེན་སྐལ་དུ་སྦྱིན་བདག་དང་། རྒྱུ་དང་། ལྷ་བཟོ་དང་རབ་
གནས་སོགས་གོང་ལྟར་གྱི་ཐུབ་པའི་དགུང་ལོ་བཅུ་གཉིས་པའི་སྐུ་ཚད་ཇོ་བོ་ཤཱཀྱ་
མུ་ནེ་སོགས་ཟང་ཟིང་གི་འབྱོར་བ་རྒྱུ་ཆེན་པོ་བཅས་བོད་དུ་གདན་དྲངས་སོ། །
དེར་རྒྱ་རྗེས་བློན་པོ་མགར་རྒྱ་ཡུལ་དུ་སྡོད་དགོས་ཞེས་མ་བཏང་བས་རེ་ཞིག་་་་་
སྡོད་པ་ལྟར་བཅོས་ཏེ་ན་བརྫུ་བྱས་པ་ན། རྒྱལ་པོས་སྨན་པ་བཏང་བ་རྣམས་
ཀྱིས་མི་ཤེས་པའི་ཐབས་བྱས་སོ། །རྒྱལ་པོས། མགར་ལ་ཁྱོད་རིག་པ་ཅན་ཡིན་
པས་ཁྱོད་ཀྱི་ནད་འདི་ལ་ཅི་ཕན་དྲིས་པས། དར་ཟབ་བསྲེགས་པའི་ཐལ་བ་
དང་། ཙན་དན་བསྲེགས་པའི་སོལ་བའི་མདུང་ཤིང་། ལུག་གི་མཚེར་ཁྲག་
སོགས་དགོས་ཞེས་མི་འགྲུབ་པའི་ལས་མང་པོ་བྱེད་དུ་བཅུག ན ས་རྣམས་
བརྔོས་ཏེ་ས་བོན་དུ་འདེབས་སུ་ཆུག་པ་སོགས་རྒྱུ་ལ་ངན་མང་པོ་བྱས་སོ། །དེ་
ནས་བོད་ཀྱི་རི་མཐོང་སར་ལྷ་མཆོད་བྱེད་དགོས་ཟེར་བས། གྱད་བཞི་བཅས་
བཏང་བ་ན་སྤྱོད་མི་བཞི་ལ་ཤ་སྐུམ་བྱིན་ནས་ཆང་བླུགས་པས་ར་རོ་སྟེ་གཉིད་་་་་
ལོག་པ་དང་། དེ་དག་གི་མཚོན་ཆ་བཅག རྟའི་སུག་པོ་བྲེགས་ནས་མགར་རང་
ཉིད་རྟ་བཞོན་ཏེ་བྲོས་པས་ལམ་དུ་སྒོ་གདོང་སྒོ་མོའི་རྩར་ཀོང་ཇོ་དཔོན་གཡོག་་་
གི་རྗེས་ཟིན་ཏོ། །དེ་ལྟར་ན་བློན་པོ་མགར་ལ་རྒྱ་ནག་གིས་རིག་པ་སྣ་ཚོགས་
127



ལེགས་བཤད་བསྟན་བཅོས་ཕྱོགས་བསྒྲིགས།
འགྲན་དུ་བཅུག་པ་དང༌། རྒྱ་ཡུལ་ནས་མ་བཏང་བ་སོགས་སྡུག་ལས་མང་པོ་
མྱོང་ཡང་ཐབས་འཕྲུལ་སྣ་ཚོགས་ཀྱི་སྒོ་ནས་རྒྱལ་ཁ་ལོན་ཏེ་ལྷ་ཅིག་ཀོང་ཇོ་བོད་་
རྒྱལ་པོའི་བཙུན་མོར་ཐོབ་སྟེ། རྒྱལ་པོ་བཙུན་མོ་དང་བཅས་པས་སྔོན་མེད་པའི་
གཙུག་ལག་ཁང་རྟེན་དང་བརྟེན་པ་རྒྱ་ཆེར་བསྐྲུན་ནས། བོད་དུ་སངས་རྒྱས་ཀྱི་
བསྟན་པ་ཉིན་མོ་ལྟར་གསལ་བར་མཛད་པ་ཡིན་ནོ། །བླུན་པོ་རྒུད་པ་ཙམ་གྱིས་
གཏན་དུ་ཉམས་པར་འགྱུར་བ་ནི།
བླུན་པོ་ལན་ཅིག་རྒུད་པ་ན། །
མར་མེ་བཞིན་དུ་ཟད་པར་འགྱུར། །
བཟོད་མྱུར་རྒོལ་བའི་རྒྱལ་པོ་ཉིད། །
འཕྲལ་དུ་བརླགས་པའི་ངང་ཚུལ་ལྟོས། །
ཞེས་པ་སྟེ། ཐབས་ཚུལ་ལ་རྨོངས་པའི་བླུན་པོ་ནི་ལན་ཅིག་ཙམ་རྒྱད་པར་
གྱུར་ན་ཉམས་པའི་འགོ་བརྩམས་པ་ཡིན་ཏེ། སྣུམ་ཟད་པའི་མར་མེ་བཞིན་དུ་
དེའི་བདེ་ལེགས་རྣམས་ཟད་པར་འགྱུར་བའི་ཕྱིར། དཔེར་ན། བདག་ཉིད་ཆེན་
པོ་དྲང་སྲོང་བཟོད་པ་སྨྲ་བ་ལ་རྒོལ་ཏེ་གནོད་པ་བྱེད་པའི་རྒྱལ་པོ་རང་ཉིད་་་་་་
འཕྲལ་དུ་ལས་ངན་གྱི་འབྲས་བུ་སྨིན་ཏེ་བརླགས་པར་བྱས་པའི་ངང་ཚུལ་དེ་ལ་་་
ལྟོས། ཞེས་པའོ། །སྔོན་ཝ་ར་ཎཱ་སིའི་རྒྱལ་པོ་ཚངས་བྱིན་ལ་སྲས་ཤིག་འཁྲུངས་
པའི་མིང་ཀ་ཤི་མཛེས་དགའ་ཞེས་བཏགས་སོ། །དེ་ཆེར་སྐྱེས་ནས་ཁྱིམ་ན་གནས་
པ་ནི་ཉེས་པ་དུ་མའི་གཞི་དང་། རབ་ཏུ་བྱུང་བ་ནི་དེ་ལས་བཟློག་ཅིང་ཕན་ཡོན་
128



དགེ་ལྡན་ལེགས་བཤད་ཀྱི་འགྲེལ་བ།
དུ་མ་མཐོང་ནས་ཁྱིམ་ནས་ཁྱིམ་མེད་པར་རབ་ཏུ་བྱུང་སྟེ། དབེན་ཞིང་ཉམས་
དགའ་བའི་སྐྱེད་མོས་ཚལ་ཕུན་སུམ་ཚོགས་པ་ཞིག་ཏུ་གནས་བཅས་ཏེ་བཞུགས་་་
སོ། །དེ་ནི་རང་ཉིད་བཟོད་པའི་ཡི་དམ་བཅས་ཤིང་དེ་དང་མཐུན་པའི་ཆོས་རྣ་
བར་ཉན་ཅིང་ཡིད་ལ་འབབ་པ་དག་བསྟན་པས། ལྷ་དང་མི་རྣམས་ཀྱིས་དད་
ཅིང་བཀུར་སྟི་བྱེད་ལ་མིང་ཡང་བཟོད་པ་སྨྲ་བ་ཞེས་གྲགས་སོ། །དེ་ནས་རེ་ཞིག་
ཅིག་ན་སོ་གའི་དུས་ལ་ཕབ་སྟེ་ལྗོན་ཤིང་རྣམས་ནི་དར་དིར་སྒྲོག་ཅིང་རྩེ་བར་་་་
བྱེད། འདབ་ཆགས་རྣམས་ཀྱང་སྙན་པའི་སྒྲ་བྱིན་ཅིང་འཕུར་ལྡིང་གར་གྱིས་
རོལ་བ་ན། ཕྱོགས་དེའི་རྒྱལ་པོ་བཙུན་མོའི་འཁོར་དང་བཅས་ནགས་ཚལ་དེར་
ཁམས་སངས་ལ་འོངས་སོ། །དེར་སྐྱེད་མོས་ཚལ་གྱི་དགའ་བདེ་ཉམས་སུ་མྱོང་
བས་ལུས་དུབ་སྟེ་རྒྱལ་པོ་ཤིང་དྲུང་ཞིག་ཏུ་གཉིད་ལོག་གོ །བཙུན་མོ་རྣམས་སྐྱེད་
ཚལ་མཛེས་པ་ལ་ཡིད་ཆགས་ཤིང་ལྟད་མོར་གཡེངས་ཏེ་མཐར་གྱིས་སོང་སོང་བ་་
ལས་བཟོད་པ་སྨྲ་བའི་དཀའ་ཐུབ་ཀྱི་གནས་སུ་ཕྱིན་ཏོ། །དེ་ན་ཐུབ་པ་མཆོག་དེ་
ཞི་ཞིང་དུལ་བ་གཟི་བྱིན་གྱི་དཔལ་འབར་བཞིན་ཤིང་དྲུང་དུ་བཞུགས་པར་་་་་་
མཐོང་ནས། བཙུན་མོ་རྣམས་དེ་ལ་དད་ཅིང་གུས་པས་དྲུང་དུ་ལྷགས་ནས་
བསྙེན་བཀུར་བྱས་པ་ན། སེམས་དཔའ་ཆེན་པོས་ཀྱང་དེ་དག་ལ་རྣ་བར་འབབ་
པའི་གཏམ་དལ་འབྱོར་དང་། འཆི་བ་མི་རྟག་པ། སྡིག་སྤོང་དགེ་སྒྲུབ་དང་།
བཟོད་པའི་གཏམ་སོགས་ཀྱི་ཆོས་བསྟན་ཏོ། །དེ་ནས་རྒྱལ་པོ་གཉིད་སད་པ་
དང་། བཙུན་མོ་རྣམས་མི་སྣང་ནས་ཆགས་པས་ཡིད་ཟིལ་གྱིས་ནོན་ཏེ་རྗེས་
129



ལེགས་བཤད་བསྟན་བཅོས་ཕྱོགས་བསྒྲིགས།
བསྙེགས་ཤིང་སོང་བ་ན། དྲང་སྲོང་བཟོད་པ་སྨྲ་བ་དེ་བཙུན་མོའི་ཚོགས་ཀྱིས་
བསྐོར་ནས་འདུག་པ་མཐོང་སྟེ། རྒྱལ་པོ་ཕྲག་དོག་གིས་ཡིད་རབ་ཏུ་འཁྲུགས་ཏེ།
ངན་པ་ཚུལ་འཆོས་ཅན་ངའི་བཙུན་མོའི་འཁོར་ལ་ལྟ་བ་འདི་སུ་ཞིག་ཅེས་སྨྲས་་་་
པས། བཙུན་མོ་རྣམས་འཛུམ་ཞིང་སྤྱོད་ལམ་རབ་ཏུ་གཟོ་བས་རྒྱལ་པོའི་དྲུང་དུ་
འོང་བར་གྱུར་ཏོ། །དེར་རྒྱལ་པོ་ཁྲོས་པར་ཤེས་ནས་བཙུན་མོ་དང་། ཉུག་རུམ་
པ་རྣམས་ཀྱིས་བརྟབས་ཤིང་སྐྲག་ནས་སྨྲས་པ། ལྷ། འདི་ནི་ཐུབ་པ་བདག་ཉིད་
ཆེན་པོ་བཟོད་པ་སྨྲ་བ་ལགས་ཏེ། དེ་ལྟར་ཐུབ་ཚོད་ཆེན་པོ་མ་མཛད་ཅིག་ཅེས་
བཟློག་ཀྱང་མ་ཉན་པར་རལ་གྲི་བླངས་ཏེ་སོང་བ་དང་། བཙུན་མོ་རྣམས་མྱུ་
ངན་བྱེད་ཅིང་བྱེར་ཏེ་སོང་ངོ༌། །དེ་ནས་སེམས་དཔའ་ཆེན་པོས་ཚིག་འཇམ་
པོས་གདམས་ཀྱང་རྒྱལ་པོ་སྡིག་ཅན་དེ་ཁྲོ་བའི་དབང་དུ་གྱུར་ཏེ། ཁྱོད་བཟོད་པ་
ལ་དགའ་བ་དེ་ད་ངས་བལྟའོ་ཟེར་ནས། རལ་གྱིས་དྲང་སྲོང་དེའི་ལག་པ་གཡས་
པ་མཁྲིག་མ་ནས་བཅད་དོ། །དེ་བཞིན་དུ་ལག་པ་གཡོན་པ་དང་། དཔུང་བ་
གཉིས་དང་། རྣ་བ་དང་། སྣ་དང་། རྐང་པ་གཉིས་ཀྱང་བཅད་ནས་ལུས་ས་ལ་
འགྱེལ་བར་བྱེད་པ་ན། སེམས་དཔའ་ཆེན་པོ་ཐུགས་འཁྲུགས་པ་མེད་པར་རྒྱལ་
པོ་དེ་ལ་ལྷག་པར་བརྩེ་སེམས་སྐྱེས་ཏེ། གལ་ཏེ་བདག་གི་ལུས་ལ་ནི། །ཏིལ་འབྲུ་
ཙམ་དུ་གཏུབ་པ་ཡིས། །ལུས་ནི་ཕྱེ་མ་བརྒྱར་བཏུབས་ནས། །ས་ལ་གཏོར་ཀྱང་
བཟོད་མི་སྤོང་།ཞེས་སོགས་སྨྲས་ནས་རྗེས་སུ་གཟུངས་པའི་སྨོན་ལམ་བཏབ་བོ།།
དེ་ནས་རྒྱལ་པོ་ལས་ངན་མི་བཟད་པ་དེའི་མཐུས་དེ་མ་ཐག་ལུས་ལ་རིམས་ནད་་
130



དགེ་ལྡན་ལེགས་བཤད་ཀྱི་འགྲེལ་བ།
མེ་བཞིན་འབར་ཏེ། ནགས་ཚལ་དེ་ནས་མ་ཐར་བར་ས་གས་ནས་ལྷུང་སྟེ་དམྱལ་
བ་མནར་མེད་དུ་སོང་ངོ༌། །དེ་ནས་བློན་པོ་རྣམས་དྲང་སྲོང་གི་དམོད་པས་ཤིན་
ཏུ་འཇིགས་ཤིང་ཉམ་ཐག་ནས་ཕྱག་འཚལ་ཏེ་བཟོད་པར་གསོལ་བ་ན། སེམས་
དཔའ་ཆེན་པོས་དེ་དག་དབུགས་ཕྱུང་སྟེ་རྒྱལ་སྲས་ཀྱི་སྤྱོད་པ་རླབས་པོ་ཆེའི་སྒྲ་་་
བསྒྲགས་ཤིང་ཐེག་པ་ཆེན་པོའི་ཆོས་བསྟན་པས་དད་ཅིང་འདུན་པར་བྱས་ཏེ་་་་
ཞིང་ཁམས་གཞན་དུ་གཤེགས་པར་གྱུར་ཏོ། །ལུང་ལས་མི་འདྲ་ཙམ་བྱུང་ཡང་
འདིར་སྐྱེས་རབས་རྩ་འགྲེལ་ལྟར་བཀོད་པའོ། །མཁས་པའི་ཕན་སེམས་ཀྱིས་
གཞན་དག་མཐུན་པར་བྱེད་པ་ནི།
མཁས་པས་གཞན་དག་འཐབ་པ་ན། །
ཕན་པའི་སེམས་ཀྱིས་མཐུན་པར་སྒྲུབ། །
རྒྱལ་བུ་དད་པས་ཀླུ་རྒྱལ་གཉིས། །
མཛའ་བར་བྱས་པའི་དགེ་མཚན་ལྟོས། །
ཞེས་པ་སྟེ། རང་བཞིན་བཟང་བའི་མཁས་པས་ནི་གཞན་དག་འཐབ་ཅིང་
རྩོད་པ་ན་ཕན་སེམས་བཟང་པོས་ཕན་ཚུན་མཐུན་པའི་ཐབས་སྒྲུབ་པར་བྱེད་དེ།
དཔེར་ན། བྷ་ག་ལའི་རྒྱལ་པོའི་བུ་དད་པ་བརྟན་པ་ཞེས་བྱ་བས་སྲིན་ཡུལ་དུ་
བྱོན་པའི་ལམ་དུ་ཀླུའི་རྒྱལ་པོ་དུང་སྐྱོང་དཀར་པོ་དང༌། ནག་པོ་འཛིན་པ་ལག་
མང་གཉིས་འཐབ་པ་ལ་ཕན་སེམས་ཀྱིས་ཕྲལ་ཏེ་མཛའ་བར་བྱས་པ་ལས་དགེ་་་
མཚན་བཟང་པོ་བྱུང་ལ་ལྟོས་ཤིག འདིའི་གཏམ་རྒྱུད་འོག་ཏུ་འཆད་དོ། །བླུན་
131



ལེགས་བཤད་བསྟན་བཅོས་ཕྱོགས་བསྒྲིགས་
པོས་གཞན་དག་འཐབ་པ་ཡལ་བར་དོར་བ་ནི།
བླུན་པོས་གཞན་དག་འཐབ་པ་ན། །
ཀྱོག་པོའི་སེམས་ཀྱིས་ཅི་དགར་འཇོག །
བྱི་བས་གླང་ཆེན་སྲེ་མོང་གཉིས། །
བཏང་སྙོམས་བྱས་པས་ཕུང་ལ་ལྟོས། །
ཞེས་པ་སྟེ། འཁྱོག་ཅིང་སྙིང་སྲ་བའི་བླུན་པོས་ནི་གཞན་དག་འཐབ་ཅིང་
རྩོད་པ་ན་དྲང་བོ་མིན་པའི་ཀྱོག་པོའི་སེམས་ཀྱིས་ཅི་དགར་འཇོག་པར་བྱེད་དེ།
དཔེར་ན། སྲོག་ཆགས་བྱི་བས་གླང་བོ་ཆེ་དང་སྲེ་མོང་གཉིས་ཤིག་ཕན་ཚུན་
འཐབ་ཅིང་གནོད་འཚེ་བྱེད་པ་མཐོང་བཞིན་དུ་བཏང་སྙོམས་སུ་བཞག་པར་་་་་
བྱས་པས་དེ་དག་ཕུང་བར་གྱུར་པ་ལ་ལྟོས་ཤིག ཅེས་པའོ། །མཁས་པས་ནོར་
གཏོང་བ་ལ་དགའ་བར་བསྟན་པ་ནི།
མཁས་པས་ནོར་བསགས་སྦྱིན་པར་གཏོང་། །
དེ་ཡིས་ཁྲོན་ཆུ་བཞིན་དུ་འཕེལ། །
འཕྲལ་ལ་མཐོ་ཞེས་ཁྱེའུ་ཡིས། །
སངས་རྒྱས་མཆོད་པའི་བསོད་ནམས་ལྟོས། །
ཞེས་པ་སྟེ། མཁས་པས་ནི་ནོར་གང་བསགས་པ་དེ་སྦྱིན་པའི་ཞིང་མཆོག་
དམན་རྣམས་ལ་གཏོང་བར་བྱེད་ལ། དེ་ཡི་མཐུས་ནོར་ལོངས་སྤྱོད་ཁྲོན་པའི་ཆུ་
132



དགེ་ལྡན་ལེགས་བཤད་ཀྱི་འགྲེལ་བ།
བཞིན་དུ་འཕེལ་བར་འགྱུར་ཏེ། དཔེར་ན། འཕྲལ་ལ་མཐོ་ཞེས་བྱ་བའི་ཁྱེའུ་
ཡིས་གླ་རྔན་བསགས་ནས་སངས་རྒྱས་དགེ་འདུན་དང་བཅས་པ་ལ་མཆོད་པའི་་་
བསོད་ནམས་ཀྱིས་དེ་མ་ཐག་ཚོང་དཔོན་དུ་དབང་བསྐུར་བ་ལ་ལྟོས། ཞེས་པའོ།།
སྔོན་རྒྱལ་པོའི་ཁབ་ཀྱི་ཁྱིམ་བདག་བཟའ་མི་གཉིས་ལ་བུ་ཞིག་བཙས་པ་ན། ཁྱིམ་
བདག་རྒྱ་མཚོར་ནོར་བུ་ལེན་དུ་སོང་བས་ཤིའོ། །ཆུང་མས་བུ་དེ་ཉེ་དུ་དང་ལག་
མཐུས་བསྐྱེད་དེ་ཡི་གེ་བསླབ་པས་གཏམ་རྒྱུད་ལ་མཁས་པར་གྱུར་ཏོ། །དེ་གྲོགས་
མཉམ་དང་ལྷན་ཅིག་འོད་མའི་ཚལ་གྱི་གཙུག་ལག་ཁང་དུ་སོང་བས་སྒོ་ཁང་ན་་་
སྲིད་པའི་འཁོར་ལོ་ཆ་ལྔ་པ་བྲིས་པ་མཐོང་ནས། དགེ་སློང་ལ་དྲི་བས། སོ་སོར་
བསྟན་པ་དང་ཁྱེའུ་དེ་ལྟར་སྐྱེ་བར་འདོད་དེ། འཕགས་པ། ལྷར་སྐྱེ་བའི་ཐབས་
ཡོད་དམ་ཞེས་དྲི་བས། དགེ་སློང་གིས། ཡོད་དེ། རབ་ཏུ་བྱུང་ལ་ཇི་སྲིད་འཚོའི་
བར་དུ་ཚངས་པར་སྤྱོད་ཅིག ཅེས་སྨྲས་པས། ཁྱེའུ་ན་རེ། དེ་མི་ནུས་ཀྱི་ཐབས་
གཞན་ཅི་ཡོད་ཟེར་བ་ན། སངས་རྒྱས་དགེ་འདུན་དང་བཅས་པ་ལ་གདུགས་
ཚོད་ཕུལ་ཅིག དེ་ལ་ཀཅུ་པ་ན་ལྔ་བརྒྱ་དགོས་བྱས་པས། ཁྱེའུ་དེས། ཀརྞ་པ་ན་
བཙལ་ཕྱིར་ཚོང་དཔོན་ཞིག་གི་ཁྱིམ་བརྩིག་པའི་གླ་མི་བྱས་པ་དང་། གླུ་མི་
གཞན་རྣམས་གཡོ་བྱས་པ་ན་ཁྱེའུ་དེས་གཏམ་རྒྱུད་བཤད་ཅིང་མྱུར་བར་རྒྱུག་་་་
ནས་ལས་བྱེད་པ་དང་། གཞན་དག་ཀྱང་གཏམ་རྒྱུད་ཉན་འདོད་ནས་ཁྱེའུའི་ཕྱི་
བཞིན་བསྙེགས་ནས་ལས་བྱས་པས་ལས་དེ་མྱུར་དུ་ཟིན་ཏོ། །ཁྱིམ་བདག་གིས་དེ་
རིག་ནས་ཁྱེའུ་ལ་དགའ་སྟེ་གླུ་ཉིས་འགྱུར་དུ་བྱིན་ཀྱང་ཀཅུ་པ་ན་ལྔ་བརྒྱ་མ་ལོང་
133



ལེགས་བཤད་བསྟན་བཅོས་ཕྱོགས་བསྒྲིགས།
བས་ཁྱེའུ་ངུས་པས། བུ། ཅིའི་ཕྱིར་ངུ་ཟེར་བས། བདག་ལྷར་སྐྱེ་བའི་ཕྱིར་
སངས་རྒྱས་དགེ་འདུན་དང་བཅས་པ་ལ་གདུགས་ཚོད་གསོལ་བ་ལ་ཀན་པ་ན་ལྔ་
བརྒྱ་དགོས་པས་དེ་མ་ཚང་ངོ་ཟེར། ཁྱིམ་བདག་དེ་དད་པ་ཅན་ཞིག་ཡིན་པས་
ཀརྟ་པ་ན་ཁ་བསྐངས་པས། ཁྱེའུ་དགའ་ནས་ཚོང་དཔོན་དེ་ཉིད་ཀྱི་ནང་དུ་
སངས་རྒྱས་དགེ་འདུན་དང་བཅས་པ་སྤྱན་དྲངས་ཏེ། རང་གི་ལག་གིས་ཟས་
བསོད་པ་བྲིམ། གདུགས་ཚོད་གསོལ་ཏེ་སྟོན་པས་ཁྱེའུ་ལ་ཆོས་བསྟན་ཏེ་
གཤེགས་སོ། །དེ་ནས་བཟའ་བཏུང་ལྷག་མས་ཚོང་བ་ལྔ་བརྒྱ་རྒྱ་མཚོ་ཆེན་པོ་
ནས་ལྷགས་པ་ལ་རིན་བྱིན་པ་མ་བླངས་པར་སྦྱིན་པའི་སེམས་ཀྱིས་ཚིམ་པར་བྱས་
པ་ན། ཚོང་བ་རྣམས་ཁྱེའུ་ལ་དགའ་སྟེ། འདི་སུའི་བུ་ཡིན་ཟེར་བ་ལ། ཆེ་གེ་
མོའི་བུའོ། །དེར་དེད་དཔོན་ན་རེ། འོ་ན་ངའི་ཆུང་གྲོགས་ཀྱི་བུའོ། །ཞེས་རིན་
པོ་ཆེ་བཞག་ནས། ཚོང་བ་རྣམས་ལ་ཁྱེད་ཅག་གང་བཏང་བ་དེ་འདིར་ཞོག་ཅིག་
ཟེར་བས། རིན་པོ་ཆེའི་ཕུང་བོར་གྱུར་ནས། ཁྱེའུ་ལ་འདི་དག་ཁྱོད་ལ་དགའ་
བའི་སེམས་ཀྱིས་བྱིན་པ་ཡིན་པས་ལོངས་ཤིག་ཅེས་སྨྲས་པ་ན། བདག་གིས་
བླངས་ན་ལྟར་མི་སྐྱེའམ་སྙམ་ནས། སྟོན་པ་ལ་ཞུས་པས། འདི་ནི་མེ་ཏོག་ཙམ་
ཡིན་གྱི་ལོངས་ཤིག འབྲས་བུ་གཞན་འབྱུང་ངོ་གསུངས་པས་རིན་པོ་ཆེ་དེ་དག་
བླངས་སོ། །དེའི་ཚེ་རྒྱལ་པོའི་ཁབ་ཀྱི་ཚོང་དཔོན་བུ་མེད་པ་ཞིག་ཤི་ནས་ཚོང་
དཔོན་རྣམས་འདུས་ཏེ། བདག་ཅག་བསོད་ནམས་ཆེ་བ་ཞིག་ཚོང་དཔོན་དུ་
བསྐོ་བར་བྱའོ། །ཞེས་གྲོས་བྱས་ཏེ་རྫ་མའི་ནང་དུ་ས་བོན་ཁ་དོག་སྣ་ཚོགས་པ་
134



དགེ་ལྡན་ལེགས་བཤད་ཀྱི་འགྲེལ་བ།
བླུགས་ནས། དེའི་ནང་ནས་སུས་ཁ་དོག་གཅིག་ཟིན་པ་དེ་བསྐོ་བར་བྱས་པ་
དང་། གཞན་རྣམས་ཀྱིས་ཁ་དོག་སྣ་ཚོགས་པ་ཟིན། ཁྱེའུ་དེས་ཁ་དོག་གཅིག་པ་
ཤ་སྟག་ཟིན་པ་ན། འདི་གླ་མི་ཡིན་པས་ཇི་ལྟར་ཚོང་དཔོན་དུ་དབང་བསྐུར་
ཟེར་ནས། ལན་གསུམ་གྱི་བར་དུ་བྱས་པས་ཁྱེའུ་དེ་ལ་འབའ་ཞིག་ཁ་དོག་
གཅིག་པ་ཤ་སྟག་ཟིན་པས་ཚོང་དཔོན་དུ་དབང་བསྐུར་ཏོ། །སྔར་གྱི་ཚོང་དཔོན་
དེས་ཀྱང་བུ་མོ་རྒྱན་ཐམས་ཅད་ཀྱིས་བརྒྱན་ནས་ཆུང་མར་བྱིན་པས་ཁྱེའུ་དེའི་་་་
ནོར་མང་ཞིང་ལོངས་སྤྱོད་དག་གིས་འཕྲལ་ལ་མཐོ་བར་གྱུར་པས་ན། མིང་
འཕྲལ་ལ་མཐོ་ཞེས་བཏགས་སོ། །དེས་སྟོན་པའི་བཀའ་དྲིན་དྲན་ཏེ་གདུགས་
ཚོད་གསོལ་ནས་ཆོས་ཉན་པས་འཕྲལ་ལ་མཐོ་ཁྱོ་ཤུག་གཉིས་ཀྱིས་བདེན་པ་་་་་་
མཐོང་ངོ་། །བླུན་པོ་གསོག་རུམ་ལ་དགའ་བ་ནི།
བླུན་པོས་སེར་སྣས་ལོངས་མི་སྤྱོད། །
དེ་ཡིས་ཟླ་བ་བཞིན་དུ་འཛད། །
སྦྲང་མས་བསགས་པའི་སྦྲང་རྩི་རྣམས། །
གཞན་གྱིས་སྤྱད་ནས་ཟད་ལ་ལྟོས། །
ཞེས་པ་སྟེ། འདོད་ཡོན་གྱིས་ཉེས་དམིགས་མ་མཐོང་བའི་བླུན་པོས་ནི་སེར་
སྣའི་དབང་གིས་ནོར་རྫས་རྣམས་ལོངས་མི་སྤྱོད་ལ་དེ་ཡིས་མི་འཕེལ་བའི་སྟེང་དུ་
མར་ངོའི་ཟླ་བ་བཞིན་དུ་རིམ་གྱིས་འཛད་པར་འགྱུར་ཏེ། དཔེར་ན། སྦྲང་མ་
རང་ཉིད་སྤྱད་མ་བྲ་བར་བསགས་པའི་སྦྲང་རྩི་རྣམས་དོན་མེད་གཞན་གྱིས་་་་་་
135



ལེགས་བཤད་བསྟན་བཅོས་ཕྱོགས་བསྒྲིགས།
ལོངས་སྤྱད་ནས་ཟད་པར་བྱས་ལ་ལྟོས་ཤིག མཁས་པས་འཐབ་རྩོད་སྤོང་བ་ནི།
མཁས་པས་དང་པོ་འཐབ་རྩོད་སྤོང་། །
འཐབ་རྟིང་དགྲ་ལ་ནུས་ཐོན་བྱེད། །
རྒྱལ་པོ་སྲིད་སྒྲུབ་ཅེས་བྱ་བས། །
ཕ་རོལ་དམག་ཚོགས་བཅོམ་ལ་ལྟོས། །
ཞེས་པ་སྟེ། མཁས་པ་དམ་པ་ནི་དང་པོ་གཞན་དང་འཐབ་ཅིང་རྩོད་པ་
སློང་བ་སྤོང་བར་བྱེད་ལ་གལ་ཏེ་དགོས་དབང་གིས་འཐབ་པའི་ཏིང་ཚུར་རྒོལ་་་་
བའི་དགྲ་བོ་ལ་ནུས་པ་ཐོན་པར་བྱས་ནས་ཆམ་ལ་འབེབས་པར་བྱེད་དེ། དཔེར་
ན། སྐྱ་སེང་གི་བུར་གྲགས་པའི་རྒྱལ་པོ་སྲིད་སྒྲུབ་ཅེས་བྱ་བ་འཇིག་རྟེན་ན་
མདའ་ལ་མཁས་པར་གྲགས་པ་དེས་འགྲན་ཟླའི་དགྲ་ཕ་རོལ་སྒྲ་ངན་གྱི་དམག་གི་
དཔུང་ཚོགས་མཐའ་དག་བཅོམ་པ་ལ་ལྟོས། ཞེས་པའོ། །སྔོན་སྐྱེ་དགུའི་རྣམས་
ཀྱི་ཚེ་ལོ་བརྒྱད་ཁྲི་བའི་དུས་སུ་རྒྱལ་པོ་དྲང་སྲོང་རྒྱས་པ་ཞེས་བྱ་བའི་བུ་སྐུ་སེང་་་
དང་། ཡུལ་འཁོར་སྲུང་གཉིས་ལས། རྒྱལ་པོ་སྐྱ་སེང་ལ་བཙུན་མོ་མ་ཏྲི་དང་།
ཀུན་དཱི་ཞེས་བྱ་བ་གཉིས་ཡོད་པ། དྲང་སྲོང་གནས་ངན་ལས་སྐྱེས་པ་འགུགས་
པའི་རིག་སྔགས་བླངས་ཏེ། ཀུན་དཱི་དང་ལྷའི་བུ་ཉི་མ་འདུས་པ་ལས་བུ་རྣ་ཆས་
བརྒྱན་པ་ཞིག་སྐྱེས་ཏེ། མིང་རྣ་བ་ཅན་ཞེས་གྲགས་ཤིང་། སྒྲོམ་དུ་བཅུག་ནས་
གངྒཱ་ལ་བསྐུར་བ་ལས་སྲིན་པོ་ལྷག་པའི་ཤིང་རྟ་ཞེས་བྱ་བས་ཁྱེར་ཏེ་རང་གི་བུ་་་
བྱས་སོ། །ཀུན་དཱི་དང་ལྷ་ཆོས་ཞེས་བྱ་བ་འདུས་པ་ལས་བུ་གཡུལ་ངོར་བརྟན་པ་
136



དགེ་ལྡན་ལེགས་བཤད་ཀྱི་འགྲེལ་བ།
དང་། རླུང་ལྷ་འདུས་པ་ལས་བུ་འཇིགས་སྡེ་དང་། བརྒྱ་བྱིན་འདུས་པ་ལས་བུ་
སྲིད་སྒྲུབ་སྐྱེས་ཏེ། འདི་ནི་འཇིག་རྟེན་ན་མདའ་ལ་མཁས་པར་གྲགས་སོ། །མ་
ཏྲི་དང་ལྷའི་བུ་སྨན་པ་ཐ་སྐར་གཉིས་འདུས་པ་ལས་བུ་ལྟར་བཅས་དང་།
རིགས་མེད་གཉིས་མཚེ་མར་ལྷན་དུ་སྐྱེས་ཏེ། དེ་ལྟར་ན་ཀུན་དཱིའི་བུ་དེ་གསུམ་
དང་། མ་ཏྲིའི་བུ་གཉིས་ཏེ་འདི་ལྔ་ལ་འཇིག་རྟེན་ན་སྐྱ་སེང་གི་བུ་ལྔ་ཞེས་གྲགས་
སོ། །རྒྱལ་པོ་ཡུལ་འཁོར་སྲུང་གི་བཙུན་མོ་དམ་པ་དྲི་ཟ་མོ་ལས་ཤའི་གོང་བུ་ཞིག་
སྐྱེས་པ་ལ་དུམ་བུ་བརྒྱར་གཏུབས་ནས་བཞག་པ་ལས། བུ་སྒྲ་ངན་དང་། འཐབ་
དཀའ་བ་ལ་སོགས་པ་བུ་བརྒྱ་སྐྱེས་སོ། །དེ་ནས་རྒྱལ་པོ་སྐྱ་སེང་དྲང་སྲོང་གིས་
དམོད་པས་ཤི་སྟེ་རོ་བསྲེགས་པ་ན་བཙུན་མོ་མ་ཏྲིའང་མེར་མཆོངས་ནས་ཤིའོ། །
དེར་སྒྲ་ངན་རྒྱལ་སྲིད་སྐྱོང་བ་ན། ཕ་སྤུན་ལྔ་ལ་ཕྲག་དོག་གིས་ངན་སེམས་སྐྱེས་
ཏེ་གསོད་པར་རྩོམ་པ་ན། བུ་ལྔ་བོ་དེས་ཤེས་ཏེ་བྲོས་ནས་སྲིན་ཡུལ་དུ་སོང་ཞིང་
སྲིན་པོ་རྣམས་བསད། འཇིགས་སྡེས་སྲིན་པོའི་བུ་མོ་ཞིག་ཆུང་མར་བྱས་པ་ལས་
བུ་བུམ་སྒྲ་ཞེས་བྱ་བ་སྐྱེས་སོ། །དེ་ནས་གྲོང་ཁྱེར་ལྔ་ལེན་ནས་བུ་མོ་བྲོ་པ་ཏི་ཞེས་
བྱ་བ་ཞིག་སྤུན་ལྔ་ཡིས་ཐུན་མོང་དུ་ཆུང་མར་བླངས་ཏེ་བདེ་ཞིང་སྐྱིད་པ་་་་་་
གནས་པའི་ཚེ། རྒྱལ་པོ་སྒྲ་ངན་ཡང་ཕྲག་དོག་སྐྱེས་ཏེ། སྔར་གྱི་ཀུན་དཱིའི་བུ་རྣ་
བ་ཅན་ཕྱིས་སུ་སྒྲ་ངན་གྱིས་བསྐྱངས་པ་དེ་དང་། སྒྲ་ངན་རང་གི་སྤུན་བརྒྱ་དང་
འཛམ་བུའི་གླིང་གི་དཔུང་ཚོགས་ཡན་ལག་བཅུ་གཉིས་དང་བཅས་ཏེ་དམག་་་་་
དྲངས་སོ། །དེར་ཁྱབ་འཇུག་གིས་སྐྱ་སེང་གི་བུ་ལྔའི་ཕྱོགས་བྱས་ཏེ་རྒྱ་མཚོའི་
137



ལེགས་བཤད་བསྟན་བཅོས་ཕྱོགས་བསྒྲིགས།
འགྲམ་དུ་ལྷགས་ནས་ཕན་ཚུན་འཐབ་པར་རྩོམ་པ་ན། སྲིད་སྒྲུབ་ཀྱིས་དེ་ཐམས་
ཅད་ཉེ་དུའི་ཚོགས་སུ་མཐོང་ནས་འཐབ་པར་མ་སྤྲོ་སྟེ་ཕྱིར་ལོག་པ་དང༌། དེ་ལ་
ཁྱབ་འཇུག་གིས་སྤྲོ་བ་བསྐྱེད་དེ་འཐབ་པར་བསྐུལ་ལོ། །དེ་ནས་སྲིད་སྒྲུབ་སྤུན་
ལྔ་བོའི་ཕྱོགས་ཁྱབ་འཇུག་གིས་བྱས་ཏེ་འཐབ་པས། སྲིད་སྒྲུབ་ཀྱིས་སྒྲ་ངན་
དཔུང་ཚོགས་དང་བཅས་པ་ཕལ་ཆེར་བསད་དེ་ཕམ་པར་བྱས་ནས། གཡུལ་
ངོར་བརྟན་པ་སྤུན་དང་བཅས་པས་འཛམ་བུའི་གླིང་གི་རྒྱལ་པོ་བྱས་སོ། །ཞེས་
གྲགས་སོ། །བླུན་པོས་འཐབ་རྩོད་སློང་བ་ནི། །
བླུན་པོས་དང་པོ་འཐབ་རྩོད་སློང༌། །
འཐབ་ནས་རྒྱལ་ཁ་དགྲ་ལ་གཏོང་། །
རྒྱལ་པོ་མེ་ལོང་འཛིན་པ་ཡིས། །
རྒྱལ་ཁ་བློན་པོར་ཤོར་ཞེས་གྲགས། །
ཞེས་པ་སྟེ། བླུན་པོས་ནི་དང་པོ་འཐབ་རྩོད་སློང་བར་བྱེད་ལ་འཐབ་ཅིང་
རྩོད་པར་བྱེད་ནུས་རྒྱལ་ཁ་དགྲ་ཕ་རོལ་ལ་གཏོང་བར་བྱེད་དེ། དཔེར་ན། བོད་
ཀྱི་རྒྱལ་པོ་གྲི་གུམ་བཙན་པོས་རང་གི་བློན་པོ་ལོ་ངམ་བྱ་བ་ལ་ཁྱོད་ངའི་འཐབ་་་
ཡ་བྱེད་དགོས་ཞེས་དབང་མེད་དུ་ནན་གྱིས་བསྐུལ་ཏེ། རང་གི་དཔྲལ་བར་མེ་
ལོང་འཛིན་ཅིང་ཕྲག་པར་ཝ་རོ་བཀལ་བ་སོགས་བྱས་ནས་འཐབ་པས་རྒྱལ་ཁ་་་
བློན་པོ་ལ་ཤོར་ཏེ་ལོ་ངམ་གྱིས་རྒྱལ་པོ་བསད་ནས་རང་ཉིད་ཀྱིས་རྒྱལ་སྲིད་་་་་་
བཟུང་ངོ་ཞེས་གྲགས་སོ། །དེ་ཡང་བོད་ཀྱི་རྒྱལ་པོ་གནམ་གྱི་ཁྲི་བདུན་གྱི་ཐ་མ་
138



དགེ་ལྡན་ལེགས་བཤད་ཀྱི་འགྲེལ་བ།
སྲིབ་ཁྲི་བཙན་པོའི་སྲས། རྒྱལ་པོ་གྲི་གུམ་བཙན་པོའི་ཐུགས་གདོན་གྱིས་བསླུས་
ཏེ། བློན་པོ་ལོ་ངམ་བྱ་བ་ལ། ཁྱོད་ཀྱིས་ངའི་འཐབ་ཡ་བྱེད་དགོས་ཟེར། ལོ་ངམ་
ན་རེ། ང་འབངས་ཤིག་གིས་རྗེའི་འཐབ་ཡ་ཡོང་ངམ་དེ་འདྲ་ཅི་ཡིན། ཞུས་ཀྱང་།
དབང་མེད་དུ་བཅོལ་ནས་རྒྱལ་བློན་གཉིས་འཐབ་པར་ཆད་བྱས་སོ། །དེར་རྒྱལ་
པོས། སྤྲུལ་བའི་ཁྱི་མོ་ཞིག་ཡོད་པ་ལོ་ངམ་གྱི་རྩེར་ཉན་དུ་བཏང་བས། ལོ་ངམ་
གྱིས་ཤེས་ནས་སྨྲས་པ། སང་ཉིན་རྒྱལ་པོས་ང་གསོད་དུ་འོང་སྟེ། དེ་ལྟར་ན་
དམག་གི་འཁོར་མ་ཁྲིད་པར་རྒྱལ་པོའི་དབུ་ལ་དར་ནག་གི་ཐོད་བཅིངས།
དཔྲལ་བ་ལ་མེ་ལོང་བཏགས། ཕྲག་པ་གཡས་པ་ལ་ཝ་རོ་དང་། གཡོན་པ་ལ་བྱི་
བའི་རོ་བཀལ། རལ་གྲི་ཀླད་ལ་བསྐོར། གླང་དམར་ལ་ཐལ་སྒྲོ་བཀལ་ནས་བྱུང་
ན། ངེད་ཀྱིས་མི་ཐུབ་པར་གདའ་ཟེར་བས། ཁྱི་མོས་དེ་ཐོས་ནས་རྒྱལ་པོའི་དྲུང་
དུ་འོངས་ནས་བཤད་དོ། །སང་ཉིན་རྒྱལ་པོས་དེ་ལྟར་བྱས་ཏེ་ལོ་ངམ་གསོད་དུ་
སོང་བ་ན། སོ་སྒྲ་བཏབ་པས་གླང་དམར་འདྲོགས་ཏེ་ཐལ་སྒྲོ་རལ་བ་དང་། ཐལ་
འཚུབ་ཀྱིས་རྒྱལ་པོའི་མིག་ཁེངས། ཝ་རོས་དགྲ་ལྷ་དང་། བྱི་རོས་ཕོ་ལྷ་ཡལ།
རལ་གྲི་ཀླད་ལ་བསྐོར་བས་རྨུ་ཐག་ཆད་དོ། །དེར་བློན་པོ་ལོ་ངམ་གྱིས། དཔྲལ་
བའི་མེ་ལོང་ལ་བལྟས་ཏེ་མདའ་བརྒྱབ་པས་རྒྱལ་པོ་བཀྲོངས། དེ་ནས་རྒྱལ་པོའི་
སྲས་གསུམ་ཡོད་པ་ཀོང་བོའི་ཕྱོགས་སུ་བྲོས་ཤིང་ལོ་ངམ་གྱིས་རེ་ཞིག་རྒྱལ་སྲིད་་
བཟུང་ངོ་། །གཞན་ཡང་བླུན་པོས་དོན་མེད་དུ་འཐབ་རྩོད་བསླངས་ཏེ་རང་ཉིད་
བརླགས་པ་ནི། སྔོན་རིའི་ཕྱོགས་ཤིག་ན་པདྨའི་སྡིང་ཆེན་པོ་ཞིག་ཡོད་པ་ལ། དེ་
139



ལེགས་བཤད་བསྟན་བཅོས་ཕྱོགས་བསྒྲིགས།
དང་ཉེ་བ་ན་གླང་བོ་ཆེ་ཞིག་དང་། དེའི་ཕྱོགས་གཞན་ཞིག་ན་ཝ་ཞིག་ཀྱང་
གནས་སོ། །ལན་ཅིག་གླང་བོ་ཆེས་པདྨའི་རྫིང་ནས་ཆུ་འཐུངས་ཏེ་འགྲོ་བ་ན་ཝ་
འོང་བ་དང་ཕྲད་དོ། །དེར་ཝས་སྨྲས་པ། འཐབ་མོ་བྱའམ་ལམ་ལས་འཛུར་ཟེར།
གླང་བོ་ཆེས་བསམས་པ། རུལ་བ་སྤྱི་བརྟོལ་ཅན་འདི། བདག་གི་མཆེ་བའམ།
སྣ་དང་། རྐང་ལག་གིས་བསད་ན་མི་གཙང་བས་མ་རུང་བར་འགྱུར་རོ། །སྙམ་
ནས། ལམ་བཟུར་ཏེ་མྱུར་བ་མྱུར་བར་སོང་བ་དང་། ཝས་བསམས་པ། ཚིག་
ཙམ་ཁོ་ནས་བདག་གིས་འདི་བཅོམ་པ་ཡིན་ཏེ། དེས་ན་མྱུར་བ་མྱུར་བར་བྲོས་
སོ། །སྙམ་ནས། གླང་བོ་ཆེའི་རྗེས་བཞིན་དུ་བསྙེགས་པ་དང་ཝ་དེ་ཉེ་བར་འོངས་
པར་ཤེས་ན། གླང་བོ་ཆེས་སྨྲས་པ། རུལ་བ་རུལ་བས་གསད་བྱ་བས། །ཁྱོད་ནི་
རུལ་བས་གསད་པར་བྱ། །ཟེར་ནས། ཤུགས་དྲག་པོས་ཝའི་སྟེང་དུ་རྟུག་པ་བོར་
བས་ཕོག་ནས་ཤི་བར་གྱུར་ཏོ། །ཕན་གནོད་ལ་འཇུག་ལྡོག་བྱ་ཚུལ་ནི།
མཁས་པས་རང་ལ་གནོད་ནུས་པའི། །
དགྲ་བོ་ཐོག་མར་ཆོམ་ལ་འབེབས། །
དེད་དཔོན་རྒྱ་མཚོར་འཇུག་པ་ན། །
སྔོན་ལ་ཆུ་སྲིན་གསོད་ཅེས་གྲགས། །
ཞེས་པ་སྟེ། ཕན་གནོད་ཀྱི་རྣམ་དབྱེ་ཤེས་པའི་མཁས་པ་དེས་རང་ལ་ཕྱིས་
སུ་གནོད་པར་ནུས་པའི་དགྲ་བོ་དེ་ཐོག་མར་མནན་ནས་ཆམ་ལ་འབེབས་པའམ་
དམའ་སར་འབེབས་པར་བྱེད་དེ། དཔེར་ན། རིན་པོ་ཆེ་ལེན་པའི་དེད་དཔོན་
140



དགེ་ལྡན་ལེགས་བཤད་ཀྱི་འགྲེལ་བ།
རྒྱ་མཚོར་འཇུག་པར་བྱེད་པ་ན་གྲུ་བཏང་སྟེ་འགྲོ་བའི་ཚེ་སྔོན་ལ་ཆུ་སྲིན་ཆེ་་་་་
པོས་ལམ་བཀག་ཚེ་གསོད་པའི་ཐབས་བྱེད་པ་ཡིན་ཞེས་གྲགས་སོ། །དེ་ཡང་རྒྱ་
མཚོར་ནོར་བུ་ལེན་དུ་འགྲོ་བའི་ཚེ་ཆུ་སྲིན་ཉའི་རིགས་ལུས་དཔག་ཚད་དུ་མ་་་་་
ཡོད་པ་དག་གིས་གྲུ་བརྫོག་པ་དང་ཁྱུར་མིད་བྱེད་པ་སོགས་འཇིགས་པ་ཤིན་ཏུ་་་
ཆེ་བས། གྲུའི་ནང་དུ་བྱ་ཕུག་རོན་དང་། དུང་གསོས་དང་སོང་བ་ན་འགྲོ་བའི་
ཕྱོགས་སུ་རི་ལྟ་བུ་མཐོང་བའི་ཚེ་བརྟག་པའི་ཆེད་དུ་ཕུག་རོན་བཏང་བས་་་་་
ཡིན་ན་དེའི་སྟེང་དུ་འབབ་ལ། ཆུ་སྲིན་ཡིན་ཚེ་འབབ་ས་མི་རྙེད་ནས་ཕྱིར་ལྡོག་
སྟེ་ཡོང་ངོ༌། །ཆུ་སྲིན་ལ་ཐག་རིང་པོ་ནས་བྱོལ་ཏེ་འགྲོ་དགོས་པས་གལ་ཏེ་བྱོལ་
ས་མ་རྙེད་ཚེ་དུང་བཏང་བས་ཆུ་སྲིན་གྱི་ལུས་ཐལ་བྱུང་དུ་ཕུག་སྟེ་གསོད་པར་་་་་
བྱེད་པ་ཡིན་ཟེར་རོ། །
བླུན་པོས་རང་ལ་གནོད་ངེས་ཀྱང་། །
ཟང་ཟིང་སེམས་ཀྱིས་ཅི་དགར་འཇོག །
གཟུགས་ཅན་སྙིང་པོས་ལུས་འཕགས་མ། །
བཙུན་མོར་བྱས་པའི་ཉེས་དམིགས་ལྟོས། །
ཞེས་པ་ནི། ཕན་གནོད་ཀྱི་རྣམ་དབྱེ་ལ་རྨོངས་པའི་བླུན་པོས་ནི་རང་ལ་
ཕྱིས་སུ་གནོད་པར་ངེས་ཀྱང་གནས་སྐབས་ཟང་ཟིང་གི་ནོར་དང་བདེ་བ་ཙམ་ལ་
ཆགས་པའི་སེམས་ཀྱིས་ཅི་དགར་རམ་རང་དགར་འཇོག་པར་བྱེད་དེ། དཔེར་
ན། རྒྱལ་པོ་གཟུགས་ཅན་སྙིང་པོས་བུ་མོ་གོས་ཅན་ནམ་ལུས་འཕགས་མ་ལ་
141



ལེགས་བཤད་བསྟན་བཅོས་ཕྱོགས་བསྒྲིགས་
ཚགས་ཏེ་བཙུན་མོར་བྱས་པའི་ཕྱིས་འབྱུང་གི་ཉེས་དམིགས་ལྟོས་ཤིག ཅེས་པའོ།།
དེ་ཡང་སྔོན་ཡུལ་ལུས་འཕགས་ཀྱི་རྒྱལ་པོའི་བློན་པོ་དམ་བུ་ཞེས་བྱ་བ་བྲོས་ཏེ་་་་
ཡུལ་ཡངས་པ་ཅན་དུ་གནས་པ་ལ། བུ་ས་སྐྱོང་དང་། སེང་གེ་ཞེས་བྱ་བ་གཉིས་
ཡོད་པའི་སེང་གེའི་ཆུང་མ་ལ་བུ་མོ་ཞིག་བཙས་ཏེ་མིང་གོས་ཅན་ཞེས་བཏགས།
ལྟས་མཁན་གྱིས་འདི་ལ་ཕ་སྲོག་དང་ཕྲལ་ནས་རང་ཉིད་རྒྱལ་པོ་བྱེད་པའི་བུ་་་་
ཞིག་འབྱུང་བར་ལུང་བསྟན། ཡང་བུ་མོ་ཞིག་བཙས་པས་ཉེ་གོས་ཅན་དུ་
བཏགས་ཏེ་བུ་མཚན་རྫོགས་པ་ཞིག་བཙའ་བར་ལུང་བསྟན་ཏོ། །དེ་ནས་ཕྱིས་
ཤིག་ན་སེང་གེ་ཡངས་པ་ཅན་པ་རྣམས་ཀྱིས་སྡེ་དཔོན་དུ་བསྐོས་པས། ཕུ་བོ་ས་
སྐྱོང་ཁྲོས་ནས་རྒྱལ་པོའི་ཁབ་ཏུ་སོང་སྟེ་གཟུགས་ཅན་སྙིང་པོས་བློན་པོར་བཅུག་་
གོ །དུས་གཅིག་གི་ཚེ་རྒྱལ་པོ་གཟུགས་ཅན་སྙིང་པོའི་བཙུན་མོ་དམ་པ་ཤི་བ་ན།
ས་སྐྱོང་གིས། བདག་གི་ནུ་བོ་སེང་གེ་ལ་ལྟ་ཉིད་ལ་འོས་པའི་བུ་མོ་གཉིས་ཤིག་
མཆིས་ན་གང་བསུ་བར་བྱ། རྒྱལ་པོ་ན་རེ། ཉེ་གོས་ཅན་ནོ། །དེ་ནས་ས་སྐྱོང་
གིས་ཉེ་གོས་ཅན་ལེན་དུ་ཕྱིན་པ་ན། ཡངས་པ་ཅན་པ་རྣམས་བུ་མོ་ཡངས་པ་
ཅན་མ་གཏོགས་གཞན་དུ་མི་གཏོང་བའི་ཁྲིམས་བྱས་ཤིང་། དེ་རྣམས་ལ་ཕྱིར་
རྒོལ་བ་བྱུང་ན་སྒོ་སྲུང་གནོད་སྦྱིན་ཞིག་གི་གཟུགས་བརྙན་གྱི་མགུལ་བར་དྲིལ་་་་
ཅོང་བཏགས་པ་ལས་སྒྲ་བྱིན་ནོ། །དེ་ནས་ཉེ་གོས་ཅན་བག་མར་བརྫང་ཕྱིར་
རྒྱན་འདོགས་པ་གོས་ཅན་གྱིས་མཐོང་ནས། ཅིའི་ཕྱིར་རྒྱན་འདོགས་བག་མར་
འགྲོའོ༑ །ང་ཕུ་ནུ་མོ་ཡོད་བཞིན་དུ་ཁྱོད་སྔོན་ལ་ཅིའི་ཕྱིར་གཏོང་། འོ་ན་ཁྱོད་
142



དགེ་ལྡན་ལེགས་བཤད་ཀྱི་འགྲེལ་བ།
རྒྱན་ཐོགས་ཤིག་ཟེར་བ་ན། དྲིལ་ཅོང་གི་སྒྲ་བསྒྲགས་པས་དེ་དག་བརྟབ་ཅིང་
དངངས་ནས་ཉེ་གོས་ཅན་ཡིན་སྙམ་སྟེ་རིངས་སྟབས་སུ་ཤིང་རྟ་ལ་བཞག་སྟེ་བྲོས་
སོ། །རྒྱལ་པོའི་ཁབ་ཏུ་ཕྱིན་ནས་ཉེ་གོས་ཅན་ཕེབས་ཤིག་ཟེར་བས། ཁུ་གུ།
བདག་ནི་གོས་ཅན་ལགས་སོ་ཟེར། ས་སྐྱོང་རྒྱལ་པོའི་དྲུང་དུ་སོང་ནས། ལྷ། ཉེ་
གོས་ཅན་ཡིན་སྙམ་ནོར་ནས་གོས་ཅན་ཁྲིད་དེ་འོངས་པས་མ་ལེགས་སོ། །རྒྱལ་
པོས་བལྟ་ཡི་ཟེར་ཏེ་མཐོང་མ་ཐག་ཆགས་ནས། བུས་ཕ་གསོད་པ་ནི་རྒྱལ་སྲིད་
ཀྱི་ཕྱིར་ཡིན་པས་བུ་ལ་རྒྱལ་སྲིད་བྱིན་ན་ཅིའི་ཕྱིར་སྲོག་དང་བྲལ་བར་བྱེད་སྙམ་་
ནས་བཙུན་མོ་དམ་པར་བླངས་པས་མིང་ལུས་འཕགས་མར་གྲགས་སོ། །དེ་ནས་
རྒྱལ་པོས་དྲང་སྲོང་མངོན་པར་ཤེས་པ་ལྔ་དང་ལྡན་པ་ཞིག་གི་བསྟི་གནས་སུ་རི་་
དྭགས་སྐྱབས་བཙལ་བ་ལ་མདས་བསྣུན། དྲང་སྲོང་ཁྲོས་ཏེ་ཁ་ཟེར་བས་དྲང་
སྲོང་དེ་གསོད་པ་ན། འདིས་ང་ཉེས་པ་མེད་པར་གསད་ཀྱི་ངས་འདིའི་བཙུན་མོ་
དམ་པའི་མངལ་དུ་ཉིང་མཚམས་སྦྱར་ནས་རྒྱལ་པོ་གསོད་པར་གྱུར་ཅིག ཅེས་
སྨོན་ལམ་བཏབ་བོ། །དེ་མངལ་དུ་ཞུགས་པའི་ཉི་མ་དེ་ལ་ཁྲག་གི་ཆར་བབ།
བཙུན་མོས་རྒྱལ་པོའི་ཤ་བཅད་ཅིང་ཟ་བ་དང་། ཁྲག་འཐུང་ན་ཅི་མ་རུང་སྙམ་
པའི་འདོད་པ་སྐྱེས་སོ། །ཟླ་བ་དགུ་སོང་བ་ན་ཁྱེའུ་གཟུགས་བཟང་བ་ཞིག་
བཙས་ཏེ་ཉི་མ་དེ་ལའང་ཁྲག་གི་ཆར་བབ། འདི་མངལ་ནས་མ་སྐྱེས་གོང་ནས་
ཕའི་དགྲ་ལྟ་བུར་གྱུར་ཕྱིར་མིང་མ་སྐྱེས་དགྲ་ཞེས་བཏགས་སོ། །དེ་ནར་སོན་པ་
ན་ཡབ་གཟུགས་ཅན་སྙིང་པོ་བཀྲོངས་ཏེ་རང་ཉིད་རྒྱལ་སྲིད་བྱས་སོ། །གཞན་ལ་
143



ལེགས་བཤད་བསྟན་བཅོས་ཕྱོགས་བསྒྲིགས།
སྐྱོན་ཡོན་བགོ་བའི་ཁྱད་པར་བཤད་པ་ནི།
མཁས་པས་རང་གི་སྙན་གྲགས་གང་། །
སྐྱེ་བོ་གཞན་ལ་བགོ་བཤའ་བྱེད། །
རྒྱལ་པོས་བསྟན་པ་བཙུགས་པ་ཡི། །
སྙན་གྲགས་འགོས་ཀྱིས་ཐོབ་ལ་ལྟོས། །
ཞེས་པ་ནི། བདག་གཞན་མཉམ་པར་སེམས་པའི་མཁས་པ་དེས་ནི་རང་གི་
སྙན་པའི་གྲགས་པ་གང་དང་གང་ཡིན་པ་དེ་རང་ཁོ་ནས་བདག་གི་མི་བྱེད་པར་་
སྐྱེ་བོ་གཞན་དག་ལའང་བགོ་བཤའ་བྱེད་དེ། དཔེར་ན། རྒྱལ་པོ་ཁྲི་སྲོང་ལྡེ་
བཙན་གྱིས་རྒྱལ་བའི་བསྟན་པ་རིན་པོ་ཆེའི་སྲོལ་ལེགས་པར་བཙུགས་པའི་སྙན་་་་
པའི་གྲགས་པ་བཟང་པོ་དེ་ཆོས་བློན་འགོས་ཁྲི་སོགས་ཀྱིས་ཀྱང་ཐོབ་པ་ལ་ལྟོས་་་
ཤིག ཅེས་པའོ། །དེ་ཡང་བོད་ཀྱི་རྒྱལ་པོའི་ཐོག་མ་གཉའ་ཁྲི་བཙན་པོ་ནས་
བཟུང་གནམ་གྱི་ཁྲི་བདུན། བར་གྱི་སྟེངས་གཉིས། སའི་ལེགས་དྲུག ལྡེ་བརྒྱད་
དང་། རྒྱལ་ཏོ་རི་ལོང་བཙན། ཁྲི་བཙན་ནམ། ཁྲི་སྒྲ་དཔུང་བཙན། ཁྲི་ཐོག་རྗེ་
བཙན་ཏེ་རྒྱལ་རབས་ཉེར་བདུན་གྱི་རིང་ཆབ་སྲིད་སྒྲུང་ལྡེའུ་བོན་གསུམ་གྱིས་་་་
བསྐྱངས། དེ་ནས་ལྷ་ཐོ་ཐོ་རི་གཉན་བཙན་གྱི་རིང་ལ་དམ་པའི་ཆོས་ཀྱི་དབུ་
བརྙེས་ནས་གདུང་རབས་ལྔ་བ་ཆོས་ཀྱི་རྒྱལ་པོ་སྲོང་བཙན་སྒམ་པོའི་རིང་ལ་དམ་
པའི་ཆོས་དར། དེ་ནས་མི་རབས་ལྔ་ན་ཁྲི་སྲོང་ལྡེ་བཙན་སྐུ་འཁྲུངས་སོ། །མི་
རིང་བར་ཡབ་རྒྱལ་པོ་གཤེགས། རྒྱལ་པོ་སྐུ་ན་ཕྲ་བས། སྡིག་བློན་མ་ཞང་གྲོམ་པ་
144



དགེ་ལྡན་ལེགས་བཤད་ཀྱི་འགྲེལ་བ།
སྐྱེས་སོགས་ཀྱིས་ཆོས་ཁྲིམས་བཤིག རབ་ཏུ་བྱུང་བ་རྣམས་བསྐྲད། ཇོ་བོ་
ཤཱཀྱ་མུ་ནེ་ས་འོག་ཏུ་སྦས། གཙུག་ལག་ཁང་དུ་བཤས་ར་བྱས་སོ། །དེ་ནས་རྒྱལ་
བུ་སྐུ་ནར་སོན་ཏེ་དགུང་ལོ་བཅུ་གསུམ་ཙམ་ལོན་པའི་ཚེ་ཆོས་བྱེད་པར་དགོངས་
པ་ན་མ་ཞང་སོགས་ཀྱིས་བཀག་གོ [སྦ་གསལ་སྣང་རྒྱ་གར་དུ་ཕྱིན་པས་བལ་
ཡུལ་དུ་མཁན་པོ་བོ་དྷི་ས་ཏྭ་དང་མཇལ། བོད་དུ་བྱོན་པར་ཞུས་པས་ཞལ་གྱིས་
བཞེས། དེ་ནས་གསལ་སྣང་བོད་དུ་འོངས་ཏེ་རྒྱལ་བུ་ལ་མཁན་པོ་བོ་དྷི་ས་ཏྭའི་
ལོ་རྒྱུས་ཞུས་པ་ན། མ་ཞང་གི་ཆད་པ་བྱུང་དོགས་ནས་གསལ་སྣང་རེ་ཞིག་
ཡིབས་སུ་བཅུག རྒྱལ་པོས་ལྐོག་ཏུ་ཆོས་ལ་དགའ་བའི་བློན་པོ་རྣམས་དང་
བཀའ་གྲོས་མཛད་པར། ཉམ་བཟང་ན་རེ། མ་ཞང་དབང་ཆེ་ཞིང་ཆོས་ལ་མི་
དགའ་བས་ཇི་ལྟར་བྱེད་ཟེར། འགོས་ཁྲི་བཟང་གིས། ཐབས་བྱ་ཡི་ཁོ་བོའི་སྙིང་
གནོན་མཛོད་ཟེར་ནས། ལུང་བསྟན་མཁན་རྣམས་ལ་བྱ་དགའ་བྱིན་ཏེ། རྒྱལ་པོ་
རྒྱལ་སྲིད་དང་བཅས་པ་ལ་ཆག་ཆེན་པོ་ཡོད་པས་དེའི་རིམ་གྲོར་བློན་པོ་ཆེ་་་་
ཞིག་ཟླ་བ་གསུམ་གྱི་བར་དུར་དུ་འདུག་དགོས་པར་བསྒྲག་ཏུ་བཅུག་སྟེ། འགོས་
ཀྱིས་ཐབས་འཕྲུལ་དུ་མས་མ་ཞང་གྲོམ་པ་སྐྱེས་སྟོད་ལུང་དུ་གསོན་པོར་དུར་དུ་་་
བཅུག་སྟེ། དེ་མ་ཐག་དོང་གི་ཁ་ཕ་བོང་གིས་བཅད་དོ། །དེ་ནས་གསལ་སྣང་
མངགས་ཏེ་མཁན་ཆེན་བོ་དྷི་ས་ཏྭ་དང་། རྗེས་སུ་སློབ་དཔོན་པདྨ་སམ་བྷ་ཝ་
གདན་དྲངས་ཏེ་ལྷ་འདྲེ་ཐམས་ཅད་དམ་ལ་བཏགས། བསམ་ཡས་ཀྱི་གཙུག་
ལག་ཁང་རྟེན་དང་བརྟེན་པར་བཅས་པ་བཞེངས། བོད་ཁམས་ཡོངས་ལ་རྒྱལ་
145



ལེགས་བཤད་བསྟན་བཅོས་ཕྱོགས་བསྒྲིགས།
བསྟན་རིན་པོ་ཆེ་བཤད་སྒྲུབ་ཟུང་གིས་ཉི་མ་ལྟར་གསལ་བར་མཛད་དོ། །དེས་
ན་བསྟན་པའི་སྲོལ་བཙུགས་པ་རྒྱལ་པོ་ལ་རག་ལས་མོད་འཕྲིན་ལས་ཀྱི་ཁ་ལོ་་་་
སྒྱུར་བ་བོ་ནི་ཆོས་བློན་འགོས་སོགས་ཡིན་པས་དེ་དག་གིས་ཀྱང་བསོད་ནམས་་་
དང་སྙན་པའི་གྲགས་པ་བཟང་པོ་ཐོབ་པར་གྱུར་པ་ཡིན་ནོ། །འདིས་འོག་གི་མ་
ཞང་གྲོམ་པ་སྐྱེས་ཞེས་པ། དོང་དུ་བཅུག་པའི་བྱུང་བ་ལ་ལྟོས། ཞེས་པའང་ཤེས་
བྱའོ། །
བླུན་པོ་རང་གི་ཉེས་སྐྱོན་རྣམས། །
སྐྱེ་བོ་གཞན་ལ་ནན་གྱིས་བགོ །
གཡོ་ཅན་གྱིས་ནི་གོ་ཏམ་དྲུང་། །
རལ་གྲི་ཁྲག་ཅན་བོར་ལ་ལྟོས། །
ཞེས་པ་ནི། གཞན་དག་རིས་སུ་བོར་བའི་བླུན་པོ་ནི་རང་ལ་བྱུང་བའི་ཁག་
ངན་སོགས་ཉེས་སྐྱོན་རྣམས་གཡོ་སྒྱུ་སྣ་ཚོགས་ཀྱི་སྒོ་ནས་སྐྱེ་བོ་གཞན་དག་ལ་་་་
བསྒྱུར་ཞིང་ནན་གྱིས་འགོ་བར་བྱ་སྟེ། དཔེར་ན། སྐྱེས་བུ་གཡོ་ཅན་པདྨའི་རྩ་
ལག་གིས་རང་ཉིད་སྨད་འཚོང་མ་བཟང་མོ་བསད་པའི་རལ་གྲི་ཁྲག་གིས་འགོས་་
པ་དེ་དྲང་སྲོང་གོ་ཏ་མའི་སྤྱིལ་བོའི་དྲུང་དུ་བོར་བའི་ཉེས་དམིགས་ཇི་ལྟར་བྱུང་་་
བ་ལ་ལྟོས་ཤིག ཅེས་པ་སྟེ། སྔོན་རྒྱལ་པོ་ཀྲི་ཀྲིའི་བུ་ལེགས་སྐྱེས་ཀྱི་བརྒྱུད་པ་ལ་
རྒྱལ་པོ་བརྒྱ་ཐམ་པ་ཡུལ་གྲུ་འཛིན་དུ་བྱུང་བའི་ཐ་མ་ནི་རྣ་བ་ཅན་ཡིན་ཞིང་།
དེ་ལ་བུ་གོ་ཏ་མ་དང་། བྷ་ར་དྷྭ་ཛ་གཉིས་ལས་ཕྱི་མས་རྒྱལ་སྲིད་སྐྱོང་། གོ་ཏ་མ་
，，
146



དགེ་ལྡན་ལེགས་བཤད་ཀྱི་འགྲེལ་བ།
དྲང་སྲོང་མདོག་ནག་ལས་རབ་ཏུ་བྱུང་སྟེ་གྲོང་འདབས་སུ་ལོ་མའི་སྤྱིལ་བོ་་་་་་་
བརྩིགས་ཏེ་གནས་ཡོད། དེའི་ཚེ་སྐྱེས་བུ་གཡོན་ཅན་པདྨའི་རྩ་ལག་ཅེས་བྱ་བས་
སྨད་འཚོང་མ་བཟང་མོ་ལ་དགའ་མགུར་སྤྱད་པའི་ཕྱིར་གོས་རྒྱུན་བསྐུར་བ་ན་དེ་
གོན་ནས་སྐྱེས་པ་གཞན་དང་དགའ་མགུར་སྤྱད་པ་མ་བཟོད་དེ་སྐྱེད་མོས་ཚལ་དུ་
སོང་བ་དང་བཟང་མོ་བསད་དོ། །དེར་མངག་གཞུག་མས་ཇོ་མོ་བསད་དོ་ཞེས་
ཀུ་ཅོ་བཏོན་པས་པདྨའི་རྩ་ལག་སྐྲག་སྟེ་རལ་གྲི་ཁྲག་ཅན་དྲང་སྲོང་གོ་ཏ་མའི་་་་
དྲུང་དུ་བོར་ཏེ་བྲོས་སོ། །སྐྱེ་བོ་རྣམས་དེ་མཐོང་ནས་ཁྱེད་རབ་ཏུ་བྱུང་བ་དྲང་
སྲོང་གི་རྒྱལ་མཚན་ཐོགས་ནས་འདི་འདྲའི་ལས་བྱེད་དམ་ཟེར་ནས་མ་ཉན་པར་་
ལག་པ་ཕྱིན་ཀ་ལོག་ཏུ་བཅིངས་ནས་འདི་བཟང་མོ་དང་དགའ་མགུར་སྤྱད་ནས་་་
བསད་དོ། །ཞེས་རྒྱལ་པོ་ལ་ཕུལ་བས་མ་བརྟག་པར་གསལ་ཤིང་ལ་བསྐྱོན་ནོ། །
དེར་དྲང་སྲོང་མདོག་ནག་འོངས་ནས་བུ་ཅི་ཉེས། རྨ་མ་བྱུང་ངམ་དྲིས་པས།
བདག་གི་ལུས་ཀྱི་རྨ་བྱུང་གི་སེམས་ཀྱི་མ་ཡིན་ན་བདེན་པའི་ཚིག་འདིས་མཁན་་་་
པོའི་པགས་པའི་མདོག་གསེར་མདོག་ཏུ་གྱུར་ཅིག ཅེས་བརྗོད་མ་ཐག་ཏུ་གསེར་
མདོག་ཏུ་གྱུར་ཏེ་ཡིད་ཆེས་སོ། །དེ་ནས་དྲང་སྲོང་གིས་བྲམ་ཟེ་རྣམས་བུ་མེད་ན་
འགྲོ་བ་མེད་དོ་ཟེར་བས། བུ་སྐྱེས་པའི་ཐབས་བྱའོ་བྱས་ཏེ། རྫུ་འཕྲུལ་གྱིས་གྲུ་
ཆར་ཕབ་རླུང་འཇམ་པོས་ལུས་ལ་རེག་པས་སྡུག་བསྔལ་མནན་ནས་འཁྲིག་པའི་་
འདོད་ཆགས་དྲན་པར་བྱས་པས་ཁུ་ཁྲག་འདྲེས་པ་ལྷུང་བ་ལས་སྒོ་ང་གཉིས་སུ་་་
གྱུར། དེ་ཉི་མའི་འོད་ཟེར་གྱིས་སྨིན་ནས་རྡོལ་བ་དང་ཁྱེའུ་གཉིས་བྱུང་སྟེ། དེ་
147



ལེགས་བཤད་བསྟན་བཅོས་ཕྱོགས་བསྒྲིགས།
དང་ཉེ་བའི་བུ་རམ་ཤིང་གསེབ་ཏུ་ཞུགས། དྲང་སྲོང་གིས་དེ་མཐོང་ནས་བསྣུན་
བསྙོད་དེ་གསོས་པས་ཉི་མའི་འོད་ཀྱིས་སྨིན་པར་བྱས་པས་ན་ཉི་མའི་གཉེན་་་་་་
དང་། གོ་ཏ་མའི་བུ་ཡིན་པས་གོ་ཏ་མ། བུ་རམ་ཤིང་གི་ཚལ་ནས་རྙེད་པས་བུ་
རམ་ཤིང་བ་ཞེས་བཏགས་སོ། །རྒྱལ་པོ་བྷ་ར་དྷྭ་ཛ་བུ་མེད་པར་ཤི་ནས་བློན་པོ་
རྣམས་གྲོས་བྱས་ཏེ། ཁྱེའུ་བུ་རམ་ཤིང་བ་རྒྱལ་པོར་བསྐོས་པའི་བུ་བརྒྱུད་ལ་རྒྱལ་
པོ་བརྒྱ་ཐམ་པ་བྱུང་བའི་ཐ་མ་ནི་བུ་རམ་ཤིང་བ་འཕགས་སྐྱེས་པོ་ཡིན་ཞིང་།
འདིའི་བུ་བཞི་ལས་ཤཱཀྱའི་བརྒྱུད་པ་བྱུང་ངོ༌། །ཐབས་ལ་མཁས་མི་མཁས་ལས་
སྐྱོན་ཡོན་འབྱུང་བའི་ཚུལ་ནི།
མཁས་པས་ཐབས་ལ་མཁས་པའི་མཐུས། །
ཆེན་པོ་རྣམས་ཀྱང་བྲན་དུ་བཀོལ། །
མཁའ་ལྡིང་མཐུ་རྩལ་ཆེ་ན་ཡང་། །
གོས་སེར་ཅན་གྱིས་བཞོན་ལ་ལྟོས། །
ཞེས་པ་ནི། བློ་རྣོ་བའི་མཁས་པ་དེས་ནི་ཐབས་ཚུལ་ལ་མཁས་པའི་མཐུས།
སྟོབས་ཤུགས་ཆེན་པོ་དང་ལྡན་པ་རྣམས་ཀྱང་བྲན་ལྟར་དུ་བཀོལ་བ་སྟེ། དཔེར་
ན། འདབ་ཆགས་ཀྱི་གཙོ་བོ་མཁའ་ལྡིང་ནི་མཐུ་རྩལ་ཤིན་ཏུ་ཆེ་བ་ཡིན་ན་ཡང་
གོས་སེར་ཅན་ཁྱབ་འཇུག་གིས་བཞོན་ཏེ་འགྲོ་བ་ལ་ལྟོས། ཞེས་པ་སྟེ། སྔོན་
མཁའ་ལྡིང་དང་། ཁྱབ་འཇུག་གཉིས་མ་མཐུན་ཏེ་ཕན་ཚུན་འཐབ་པར་བྱེད་པ་
ན། ཁྱབ་འཇུག་གིས་དེའི་མཐུ་རྩལ་བཟློག་མ་ནུས་ཏེ། འདི་ཐབས་ཀྱིས་
148



དགེ་ལྡན་ལེགས་བཤད་ཀྱི་འགྲེལ་བ།
བསྡུམས་པར་བྱས་ནས་བསླུ་བར་བྱའོ་སྙམ་ནས་མི་འཐབ་པར་རང་བཞིན་ཞི་་་་
དུལ་ལྟར་གནས་ཏེ། ཁྱབ་འཇུག་ན་རེ། ཀྭ་ཡེ་ཁྱོད་ཀྱིས་ཕ་རོལ་གནོན་པ་འདི་
ལ་ཁོ་བོ་མགུ་ཡི། ད་ཁྱོད་ང་ལ་མཆོག་སློངས་ཤིག་དང་སྦྱིན་ནོ་བྱས་པས། ནམ་
མཁའ་ལྡིང་ང་རྒྱལ་ཏེ་ཀྭ་ཡེ་ཆེ་བས་ཆུང་བ་ལ་སློང་བ་ག་ལ་སྲིད། ཁྱོད་ཀྱིས་ང་
ལ་མཆོག་སློངས་ཤིག་སྦྱིན་ནོ་ཟེར། ཁྱབ་འཇུག་གིས་བསྐུར་བས་ཀྱང་དེ་སྐད་
སྨྲས་སོ། །ལན་གསུམ་པ་ལ་ཁྱབ་འཇུག་ན་རེ། དེ་ལྟར་ན་ཁྱོད་ཤིན་ཏུ་མགྱོགས་
ཤིང་མཐུ་རྩལ་ཆེ་བར་འདུག་པས། ཁོ་བོས་བཞོན་པར་གྱུར་ཅིག དེ་ལྟར་བྱས་
ན་ཁྱོད་ཀྱིས་ཕ་རོལ་གནོན་པའི་མཆོག་ཏུ་འགྱུར་རོ། །ཞེས་ཁྱབ་འཇུག་གིས་
སྒྱུ་ཐབས་ཀྱིས་བསླུས་པ་ན། མཁའ་ལྡིང་ང་རྒྱལ་གྱིས་མགོ་འཁོར་ཏེ་ཁྱབ་
འཇུག་ཁུར་བས་དེང་སང་བར་དུ་བྱ་ཁྱུང་ཁྱབ་འཇུག་གི་བཞོན་རྟ་བྱེད་པར་་་་་
གྲགས་སོ། །
བླུན་པོ་ཐབས་ལ་མི་མཁས་པས། །
ཆུང་ངུ་རྣམས་ཀྱིའང་བྲན་དུ་འགྱུར། །
ཝ་ཡིས་ཁུར་བོ་བསྐུར་བ་ཡིས། །
སེང་གེ་རྒྱགས་པའི་སྤྱོད་ཚུལ་ལྟོས། །
ཞེས་པ་ནི། བློ་བརྟུལ་བའི་བླུན་པོ་ནི་ཐབས་ལ་མི་མཁས་པས་ན། མཐུ་
རྩལ་ཆེ་བ་རྣམས་མ་ཟད་ཆུང་དུ་རྣམས་ཀྱིའང་བྲན་དུ་འགྱུར་བ་ཡིན་ཏེ། དཔེར་
ན། སྟོབས་ཤིན་ཏུ་ཆུང་བའི་ཝ་ཡིས་མ་ཐེག་པའི་ཁུར་བོ་ཆེན་པོ་གཡོ་ཐབས་
149



ལེགས་བཤད་བསྟན་བཅོས་ཕྱོགས་བསྒྲིགས།
ཀྱིས་སེང་གེའི་གཉའ་ལ་བསྐུར་བར་བྱས་པ་ན། དེར་སེང་གེ་ང་རྒྱལ་གྱིས་ཁུར་
ཏེ་རྒྱུགས་ཤིང་དྲེགས་པའི་ངོ་ཚ་མེད་པའི་སྤྱོད་ཚུལ་ལྟོས། ཞེས་པའོ། །སྔོན་ཝ་
ཞིག་སེང་གེའི་རྗེས་སུ་བསྙེགས་ཏེ་སེང་གེས་རི་དྭགས་བསད་པའི་ཤའི་ལྷག་མ་་་
ཡུན་རིང་དུ་ཟོས་པ་ན། ལན་ཅིག་སེང་གེས་གླང་བོ་ཆེ་ཞིག་བསད་ནས་ཝ་སྐྱེས་
ལ་འདི་ཁུར་ཞིག གལ་ཏེ་མ་ཁུར་ན་ཕྱིན་ཆད་ཤ་ཟ་བར་མ་རེ་ཞིག ཅེས་སྨྲས་
པས། ཝས་བསམས་པ། གླང་བོ་ཆེའི་རོ་ནི་ངས་མི་ཐེག ཤ་ནི་ཟ་དགོས་པར་
འདུག་སྙམ་སྟེ་སྨྲས་པ། ཇོ་བོ་ལགས། བདག་གིས་ཁུར་མོད་ཀྱི་བྱ་བ་གཉིས་མི་
འགྲུབ་པས་གཅིག་ཇོ་བོས་མཛད་པར་ཞུ་ཟེར་བས། སེང་གེ་ན་རེ། བྱ་བ་གཉིས་
གང་ཡིན་བྱས་པས། ཝས་འཇིག་རྟེན་གྱི་ལུགས་སྲོལ་ལ་སེམས་ཅན་ཆེན་པོ་ཁུར་
ནས་འགྲོ་བའི་ཚེ། དེའི་རིང་ལ་འཁུན་པ་ཞིག་དགོས་པས་ན། གླང་བོ་ཆེ་
ཁུར་བ་དང་འཁུན་པའོ། །དེར་སེང་གེས་བསམས་པ། ང་ནི་རི་དྭགས་ཀྱི་རྒྱལ་པོ་
ཡིན་པས་སེམས་ཅན་ཐ་ཆད་འདི་ལྟ་བུའི་རྗེས་ལ་ཅི་སྟེ་འཁུན་སྙམ་ནས། གླང་
བོ་ཆེ་རང་གིས་ཁུར་ཏེ་སོང་བའི་རྟིང་ལ་ཝ་སྐྱེས་དགའ་ཞིང་དགོད་བྲོ་བའི་་་་་་
དབྱངས་འཁུན་སྒྲ་ལྟར་བྱས་ཏེ་སོང་བའོ། །བློ་ཕྲ་མཛངས་ཡིན་མིན་གྱི་སྐྱོན་ཡོན་
བསྟན་པ།
མཁས་པ་བློ་གྲོས་མཛངས་པའི་མཐུས། །
རང་གི་གཏམ་ངན་ཐབས་ཀྱིས་སེལ། །
དྲང་སྲོང་ཞིག་གིས་རྒྱལ་པོ་ལ། །
150



དགེ་ལྡན་ལེགས་བཤད་ཀྱི་འགྲེལ་བ།
ཐབས་ཀྱིས་དག་པར་བྱས་ལ་ལྟོས། །
ཞེས་པའི་དོན་ནི། རང་གཞན་སྲུང་བའི་ཚུལ་ལ་མཁས་པ་དེ་བློ་གྲོས་ཕྲ་
ཞིང་མཛངས་པའི་མཐུས། རང་གི་གྲགས་པ་མ་ཡིན་པའི་གཏམ་ངན་ཐབས་
ཀྱིས་སེལ་བར་བྱེད་དེ། དཔེར་ན། དྲང་སྲོང་ཀུན་ཏུ་རྒྱུ་བྱང་ཆུབ་ཅེས་བྱ་བ་
ཞིག་གིས་རང་ཉིད་ལ་རྒྱལ་པོ་བློན་པོ་དང་བཅས་པས་མི་སྙན་པ་བརྗོད་པ་་་་་་
ཐབས་མཁས་ཀྱི་སྒོ་ནས་བསལ་ཏེ་རྒྱལ་བློན་དེ་དག་ལོག་ལྟས་རྒྱུད་བསླད་པ་དག་
པར་བྱས་པ་ལ་ལྟོས། ཞེས་པའོ། །དེ་ཡང་སྔོན་བྱང་ཆུབ་སེམས་དཔའ་ཀུན་ཏུ་
རྒྱུ་བྱང་ཆུབ་ཅེས་བྱ་བ་རིག་པའི་གནས་དང་སྒྱུ་རྩལ་སྣ་ཚོགས་ལ་མཁས་པ་ཞིག་
བྱུང་བ་ཁྱིམ་གྱི་ཉེས་དམིགས་ལ་སྐྱོ་ནས་རབ་ཏུ་བྱུང་བར་གྱུར་ཏོ། །དེ་ནི་གཙུག་
ལག་ལ་མཁས་ཤིང་འཇིག་རྟེན་ལ་ཕན་འདོགས་པར་བརྩོན་པས་རྒྱལ་བློན་་་་་་་
འབངས་དང་བཅས་པ་རྣམས་ཀྱིས་གུས་པས་བཀུར་སྟི་བྱེད་དོ། །སེམས་དཔའ་
ཆེན་པོ་དེས་གདུལ་བྱའི་དོན་དུ་ལྗོངས་རྒྱུ་ཞིང་སོང་བ་ལས་རྒྱལ་པོ་ཞིག་གི་ཡུལ་
འདབས་སུ་ཕྱིན་པ་ན། དེའི་ཡོན་ཏན་གྱི་མཐུ་རྒྱ་ཆེན་པོ་རྒྱལ་པོས་ཐོས་ནས་
ཡིད་རབ་ཏུ་དགའ་སྟེ་རང་གི་སྐྱེད་མོས་ཚལ་ཉམས་དགའ་བའི་ཕྱོགས་ཤིག་ཏུ་་་
བཞུགས་སུ་བཅུག རིམ་གྲོ་དང་བཀུར་སྟི་ཚུལ་བཞིན་དུ་བྱས་ཏེ་མཆོད་ཅིང་
བསྙེན་བཀུར་རོ། །སེམས་དཔའ་ཆེན་པོ་དེས་ཀྱང་ཉིན་རེ་བཞིན་རྒྱལ་པོ་འཁོར་
བཅས་ཆོས་ཀྱི་གཏམ་ཡིད་དུ་འོང་ཞིང་རྣ་བར་སྙན་པ་རྣམས་ཀྱིས་ཕན་འདོགས་་
པར་བྱེད་དོ། །རེ་ཞིག་ཅིག་ན་བདུད་སྡིག་ཅན་དང་དེས་བྱིན་གྱིས་བརླབས་པའི་
151



ལེགས་བཤད་བསྟན་བཅོས་ཕྱོགས་བསྒྲིགས།
བློན་པོ་སོགས་མང་པོ་ཞིག་ཕྲག་དོག་གིས་མི་བཟོད་པ་སྐྱེས་ཏེ། ལྷ། ཀུན་ཏུ་རྒྱུ་
བྱང་ཆུབ་ལ་ཐུགས་ཆེས་པར་མི་རིགས་སོ། །འདིས་ལྷ་ཡོན་ཏན་ལ་དགྱེས་པ་
དང་ཆོས་ལ་ཕྱོགས་པར་བྱས་ནས་བརླག་པར་བྱ་བའི་ཆེད་དུ་ཉི་འོག་གི་རྒྱལ་པོ་
འགའ་ཞིག་གིས་བཏང་བར་གོར་མ་ཆག་སྟེ། ཉི་འོག་གི་རྒྱལ་པོའི་ཕོ་ཉ་དག་
དང་ཡང་བཤེས་ཤིང་འགྲུལ་བས་བདག་ཅག་ཡིད་མི་ཆེས་སོ། །ཞེས་ཡང་ཡང་ཕྲ་
མས་དབྱེན་བྱས་པས། རྒྱལ་པོས་ཀྱང་ཡིད་མ་ཆེས་ཏེ་སྔོན་ལས་བྱམས་པ་དང་
བཀུར་སྟི་ཆུང་བར་གྱུར་ཏོ། །སེམས་དཔའ་ཆེན་པོས་དེ་ཤེས་ནས་ཡོ་བྱད་དབྱིག་
པ་གསུམ་དང་སྤྱི་བླུགས་སོགས་ཁྱེར་ཏུ་འགྲོ་བར་ཆས་པ་ན། རྒྱལ་པོས་ཕྱི་གུས་
གུས་ལྟར་བྱས་ཏེ་ཅིའི་ཕྱིར་འཕྲལ་དུ་བདག་བོར་ཏུ་འབྱོན། ནོངས་པ་མཆིས་ཚེ་
བཟོད་པར་མཛོད་ལ་བཞུགས་ཤིག ཅེས་ཞུས་པ་ན། ད་ནི་འགྲོ་བའི་དུས་ལ་
བབ་བོ་གསུངས་པས། རྒྱལ་པོ་ངོ་ཚ་ནས་མགོ་སྨད་དེ་སེམས་དཔའ་ཆེན་པོ་ལ་
ཕྱག་འཚལ་ཏེ་ཅིས་ཀྱང་འབྱོན་ན་སླར་འདིར་བྱོན་ནས་བདག་སྤྱན་རས་ཀྱིས་་་་
བཙའ་བར་རིགས་སོ། །ཞེས་ཞུས་པ་ཁས་བླངས་ཏེ་དབེན་པའི་གནས་སུ་
གཤེགས། བསམ་གཏན་ལ་རྩེ་གཅིག་ཏུ་བརྩོན་པས་དྲང་སྲོང་མངོན་པར་ཤེས་
པ་ལྔ་དང་ལྡན་པར་གྱུར་ཏོ། །དེ་ནས་མངོན་ཤེས་ཀྱིས་གཟིགས་པ་ན་སྔར་གྱི་
རྒྱལ་པོ་དེ་ལ་བློན་པོ་རྟག་ཆད་དུ་སྨྲ་བ་སོགས་ཀྱིས་ལོག་པར་ལྟ་བ་ལ་བཙུད་་་་་་
པར་མཐོང་ནས། སྙིང་བརྩེ་བས་སྡིག་པའི་ལྟ་བ་ལས་ཟློག་པ་དང་སྔར་གྱི་
གཏམ་ངན་དེ་དག་སེལ་བའི་ཆེད་སྤྲེའུ་ཆེན་པོའི་པགས་པ་ཞིག་རྫུ་འཕྲུལ་གྱིས་་་
152



དགེ་ལྡན་ལེགས་བཤད་ཀྱི་འགྲེལ་བ།
སྤྲུལ་ཏེ་གྱོན་ནས་རྒྱལ་པོའི་ཕོ་བྲང་དུ་བྱོན་ཏོ། །དེར་རྒྱལ་བློན་འཁོར་བཅས་
ཚོགས་པ་ན་རྒྱལ་པོས་སྤྲེའུ་ཆེན་པོའི་པགས་པ་འདི་སུས་ཕུལ་ཟེར་བས། འདི་
བདག་གིས་སྤྲེའུ་ཆེན་པོ་ཞིག་མཐོང་བ་བསད་ནས་བཤུས་པ་ལགས་ཟེར། རྒྱལ་
པོ་ངོ་ཚ་ནས་མགོ་སྨད་དེ་འདུག་གོ །ལོག་ལྟ་ཅན་གྱི་བློན་པོ་དེ་དག་གིས་གླགས་
རྙེད་དེ་སྨྲས་པ། ཀྱེ་མའོ། ཆོས་པས་འདི་ལྟར་བྱེད་ཕོད་པ་ངོ་མཚར་ཚེ། ཁྱོད་ཀྱི་
དཀའ་ཐུབ་གྲུབ་པར་གྱུར་ཅིག་ཅེས་སྨད་ཅིང་འཕྱ་བ་བྱེད་དོ། །དེ་ནས་སེམས་
དཔའ་ཆེན་པོས་དེ་དག་གི་ལྟ་བ་ངན་པ་རིགས་པ་དྲི་མ་མེད་པས་དགག་པ་ལ། །
རྒྱུ་མེད་དུ་སྨྲ་བ་དང་། དབང་ཕྱུག་བྱེད་པོར་སྨྲ་བ་དང༌། སྔོན་ལས་གཅིག་པུས་
བྱས་པར་སྨྲ་བ་དང་། ལས་འབྲས་མེད་པར་སྨྲ་བ་དང་། འཚེ་བ་ཆོས་སུ་སྨྲ་
བ་རྣམས་རིམ་པར་དགག་པ་ནི། དངོས་པོ་ཐམས་ཅད་རྒྱུ་མེད་ཡིན་ན། སྤྲེའུ་
བསད་པའང་རྒྱུ་མེད་དུ་གྱུར་པས་སྡིག་པ་ག་ལ་ཡོད། དབང་ཕྱུག་ཀུན་གྱི་བྱེད་
པོ་ཡིན་ན། སྤྲེའུ་བསད་པ་དབང་ཕྱུག་གིས་བྱས་པས་བདག་ལ་སྨད་དུ་ཅི་ཞིག་
ཡོད། འཕྲལ་རྐྱེན་ལ་མི་ལྟོས་པར་སྔོན་ལས་གཅིག་པུས་བྱས་ན། སྤྲེའུ་བསད་པ་
སྔོན་ལས་ཀྱིས་བྱས་པས་བདག་གིས་བསད་པར་མི་རིགས་སོ། །ཡང་ལས་འབྲས་
མེད་ན། སྤྲེའུ་བསད་ཀྱང་ཉེས་ཅི་ཡོད། འཚེ་བ་ཆོས་སུ་སྨྲ་བར་རིགས་ན་སྤྲེའུ་
བསད་པའང་ཆོས་སུ་འགྱུར་བས་ཁྱེད་ཅག་གི་གཞུང་ལུགས་ལྟར་ན་སྤྲེའུ་བསད་་་་
པ་ལ་ཅུང་ཟད་ཀྱང་སྐྱོན་བརྗོད་དུ་མེད་དོ། །ཞེས་སོགས་ལྟ་ངན་དེ་དག་རིགས་
པས་བཀག་སྟེ་སྤོབས་པ་ལན་མེད་དུ་བྱས་ཏེ་སྤྲེའུའི་པགས་པ་སྤྲུལ་བ་དེ་མི་སྣང་་
153



ལེགས་བཤད་བསྟན་བཅོས་ཕྱོགས་བསྒྲིགས།
བར་བྱས་སོ། །དེ་ནས་རྒྱལ་པོ་འཁོར་བཅས་དད་ཅིང་འདུན་པར་གྱུར་པ་ལ་ལྟ་
བ་ངན་པ་དང་། སྡིག་གྲོགས་སྤངས་དགོས་པ་དང་། ཡོན་ཏན་ཅན་ལ་བསྟེན་
ཅིང་རྒྱལ་སྲིད་ཆོས་ཀྱིས་སྐྱོང་དགོས་པ་སོགས་ཆོས་རྒྱ་ཆེར་བསྟན་ནས་དགོན་་་་
པའི་གནས་དེ་ཉིད་དུ་སླར་གཤེགས་སོ། །འོག་ཏུ། ཀུན་ཏུ་རྒྱུ་ཡིས་རྒྱལ་པོ་ཞིག །
སྡིག་དང་བྲལ་བའི་བྱུང་བ་ལྟོས། །ཞེས་པའང་གཏམ་རྒྱུད་འདིས་ཤེས་པར་
བྱའོ། །
བླུན་པོ་མཛངས་པའི་བློ་མེད་པས། །
རང་གི་གཏམ་ངན་ངོ་སོར་བྱེད། །
ཙུ་ཏའི་ཡུལ་གྱི་རྒྱལ་ཕྲན་འགའ། །
ཕ་བསད་པ་ལ་རྒྱལ་རྔ་རྡུང་། །
ཞེས་པ་ནི། ཁྲེལ་མེད་ངོ་ཚ་བྲལ་བའི་བླུན་པོ་ནི་བླང་དོར་གྱི་སྤུ་རིས་འབྱེད་
པའི་མཛངས་པའི་བློ་མེད་པས་ན་རང་གི་གཏམ་ངན་རྣམས་ཡོན་ཏན་དུ་རློམ་སྟེ་
གཞན་དག་ལ་ངོམ་ཞིང་ངོ་སོར་བྱེད་དེ། དཔེར་ན། མི་རྐང་གཅིག་པ་གནས་
པའི་ཙུ་ཏའི་ཡུལ་གྱི་རྒྱལ་ཕྲན་འགའ་ཞིག་རང་གི་ཕ་བསད་ནས་བདག་ཉིད་རྒྱལ་
པོར་སྒྲོག་པའི་ཕྱིར་རྔ་རྡུང་བར་བྱེད་པ་བཞིན་ནོ། །དེ་ཡང་ཙུ་ཏའི་ཡུལ་གྱི་མི་ལ་
རྐང་པ་གཅིག་ཡོད་པར་བཤད་ལ། ཡུལ་དེའི་རྒྱལ་ཕྲན་ཞིག་གི་བུ་རྒྱལ་སྲིད་ཀྱི་
ཕྱིར་རང་གི་ཕ་བསད་ནས་རང་ཉིད་རྒྱལ་པོ་བྱས་ཏེ་གཞན་དག་ལ་དེ་གོ་བར་བྱ་
བའི་ཕྱིར་རྔ་རྡུང་བར་བྱེད་དོ་ཞེས་གྲགས་སོ། གཞན་ཡང་། །ལྷོ་ཕྱོགས་ཀྱི་རྒྱུད་
154



དགེ་ལྡན་ལེགས་བཤད་ཀྱི་འགྲེལ་བ། །
ཀཉྩའི་ཡུལ་ནི་ན་ར་བ་ཏི་ཞེས་བྱ་བའི་རྒྱལ་པོ་ཞིག་ཡོད་དོ། །དེར་ཡུལ་ཁྲིམས་ལ་
རྒྱལ་བུ་ལོ་ཉི་ཤུ་ལོན་ནས་ཡབ་རྒྱལ་པོའི་དྲུང་དུ་འགྲོ་མི་ཆོག་པར་ལྕགས་ཀྱི་དྲ་་་
བའི་ནང་དུ་བསྡད་ནས་ལུགས་ཀྱི་བསྟན་བཅོས་སློབ་པར་བྱེད་ཅིང་། ཕ་ཤི་བ་
དང་བུ་ཚེ་བ་དེ་རྒྱལ་སྲིད་བྱེད་དེ། དེའི་ཚེ་རྒྱལ་པོ་དེ་ལ་བུ་ལོ་བརྒྱད་ལོན་པ་
ཞིག་ལ་གོས་ལེགས་པ་ཞིག་ཡོད་པ་མ་ལ་གཏད་ནས་འདི་གསོལ་ཞིག ཁོ་བོ་རྒྱལ་
པོ་བྱེད་པའི་ཚེ་གོན་ནོ་ཟེར། མ་ན་རེ། ཕུ་བོ་ཡོད་པས་ཁྱོད་ལ་རྒྱལ་སྲིད་མི་ཐོབ་
བྱས་པས། བུ་ངུས་ནས་དེ་ལ་ཐབས་ཅི་ཡོད་དྲིས་པ་ན། ཕ་བསད་ནས་རྒྱལ་རྔ་
བརྡུང་ན་ཐོབ་ཟེར། འདོད་པའི་དབང་དུ་སོང་བ་ནི་ཅི་ཡང་མི་བྱེད་པ་མེད་
པས་བུ་ཆུང་དེས་མས་ཆུ་གྲི་རྣོན་པོ་ཞིག་བྱིན་པ་སྦས་ནས་རྒྱལ་པོ་ཁྲི་སྟེང་ན་་་་་་
ཡོད་པའི་ཐད་དུ་སོང་སྟེ། དགའ་བ་དང་རྩེད་མོའི་རྣམ་པ་ཅུང་ཟད་ཀྱིས་བྲིད་
དེ་པང་དུ་སོང་ནས་ཆུ་བྲིས་པའི་ལྟོ་དཀྲུགས་ཏེ་བསད་དོ། །དེ་ནས་དེ་རིང་ནས་
ཁོ་བོ་རྒྱལ་པོ་ཡིན་ནོ་ཞེས་རྔ་བརྡུངས་ཏེ་སྒྲོག་པར་བྱེད་དོ། །འབངས་རྣམས་
ཀྱིས་བུ་ཆུང་འདིས་འདི་ལྟ་བུ་ནུས་པ་ལ་བལྟས་ན་ཤིན་ཏུ་དཔའ་བ་ཞིག་ཏུ་གོར་
མ་ཆག་སྙམ་ནས་རྒྱལ་སྲིད་ལ་བཞག་གོ །ཞེས་ཀྱང་བཤད་དོ། །བྱ་བ་མི་འོས་པ་
ལ་འཇུག་མི་འཇུག་གི་ཁྱད་པར་བསྟན་པ།
མཁས་པ་ཤིན་ཏུ་ཉམ་ང་བའི། །
གནས་ལ་གཟུར་བ་དཔའ་རྟགས་ཏེ། །
སེང་གེས་ཁྱུ་མཆོག་གསོད་པའི་ཚེ། །
155



ལེགས་བཤད་བསྟན་བཅོས་ཕྱོགས་བསྒྲིགས་
རྭ་ལས་གཟུར་བ་བྱེད་ཅེས་གྲགས། །
ཞེས་པ་ནི། བྱ་བའི་འཇུག་ལྡོག་ལ་མ་རྨོངས་པའི་མཁས་པ་བློ་གྲོས་དང་
ལྡན་པ་ནི་ཤིན་ཏུ་ཉམ་ང་བའི་གནས་མི་འོས་པའི་བྱ་བ་ལས་བྱོལ་ཞིང་གཟུར་་་་
བར་བྱེད་པ་ནི་མཁས་ཤིང་དཔའ་བའི་རྟགས་ཡིན་གྱི། དཔའ་རྩལ་ཡོད་པ་རྒྱུ་
མཚན་དུ་བྱས་ནས་གང་ལའང་འཛེམ་དོགས་མི་བྱེད་པ་མཁས་པ་མ་ཡིན་ཏེ།
དཔེར་ན། སེང་གེས་བ་ལང་གི་ཅང་ཤེས་ཁྱུ་མཆོག་གསོད་པའི་ཚེ་ཁྱུ་མཆོག་གི་
རྭ་ལས་གཟུར་བར་བྱ་བའི་ཐབས་བྱེད་པ་ཡིན་གྱི་སྟོབས་རྩལ་གྱིས་སྙེམས་ཏེ་་་་
ལས་མི་བྱོལ་བ་ག་ལ་ཡིན་ཞེས་གྲགས་སོ། །
བླུན་པོས་རྟོག་དཔྱོད་མི་གཏོང་བར། །
དགྲ་ལ་རྩོད་པ་བླུན་རྟགས་ཏེ། །
མར་མེའི་འོད་ལ་འཐབ་པ་ཡི། །
ཕྱེ་མ་ལེབ་ཀྱི་ངང་ཚུལ་ལྟོས། །
ཞེས་པ་ནི། བྱ་བའི་འཇུག་ལྡོག་ལ་མི་མཁས་པའི་བླུན་པོ་དེས་ནི་རྟོག་
དཔྱོད་མི་གཏོང་བར་རང་ལ་གནོད་པའི་དགྲ་ལྟ་བུ་ལ་རྩོད་པ་དང་འཐབ་པ་་་་
སོགས་མི་འོས་པའི་བྱ་བ་ལ་འཇུག་པ་བླུན་ཞིང་གཏི་མུག་པའི་རྟགས་ཡིན་ཏེ།
དཔེར་ན། མར་མེའི་འོད་ལ་འཐབ་ཅིང་འཛིངས་པའི་ཕྱེ་མ་ལེབ་དཔའ་རྩལ་ཆེ་
བར་འགྲོའམ་དེའི་ངང་ཚུལ་ལ་ལྟོས་དང་ཤེས་པར་འགྱུར་རོ། །དེ་ཡང་མི་འོས་
156



དགེ་ལྡན་ལེགས་བཤད་ཀྱི་འགྲེལ་བ།
པའམ་མི་འགྲུབ་པའི་བྱ་བ་ལ་འཇུག་པ་ནི་བླུན་ཞིང་རང་ཉིད་བརླག་པའི་རྒྱུ་་་་
ཡིན་ཏེ། སྔོན་དུར་ཁྲོད་ཀྱི་ཝ་གཅིག་ཟས་འཚོལ་ཞིང་གྲོང་འདབས་སུ་སོང་བ་
ན། དེར་ལུག་ཐུག་གཉིས་ཡུན་རིང་དུ་འཐབ་པས་རྭ་རྩེ་ནས་ཁྲག་འཛགས་པ་
བལྡག་ཏུ་ཕྱིན་པས། ལུག་ཐུག་གཉིས་པོ་ཕན་ཚུན་ཤུགས་ཆེན་པོས་མགོ་བརྡབ་
པའི་བར་དུ་ཝའི་མགོ་བོ་ཚུད་དེ་ཨརྫ་ཀ་ཡི་དོག་པ་ལྟར་ཚལ་བ་མང་པོར་གས་་་་
པར་གྱུར་ཏོ། །ཞེས་གྲགས་སོ། །མཁས་བླུན་གཉིས་ཀྱི་ཚོད་ཤེས་དཀའ་སླའི་ཁྱད་
པར་བཤད་པ།
མཁས་པས་འོས་པ་བཞིན་བྱེད་པས། །
སྐྱེ་བོ་སུས་ཀྱང་ཚོད་འཛིན་སླ། །
གླང་བོ་རང་ལུས་བོར་བ་ཉིད། །
ཕོངས་པ་རྣམས་ཀྱིས་ཤེས་ལ་ལྟོས། །
ཞེས་པ་ནི། དམ་པའི་ཚུལ་དང་མི་འགལ་བའི་མཁས་པས་ནི་བྱ་བ་ཐམས་
ཅད་འོས་པ་བཞིན་བྱེད་པས་ན་སྐྱེ་བོ་སུ་ཞིག་ཡིན་ཀྱང་དེའི་ཚོད་ཤེས་ཤིང་་་་་་་
འཛིན་སླ་བ་ཡིན་ཏེ། དཔེར་ན། བྱང་ཆུབ་སེམས་དཔའི་སྐྱེ་བ་གླང་བོ་ཆེས་རྒྱལ་
པོས་བསྐྲད་པའི་ཕོངས་ཤིང་ཉམ་ཐག་པའི་འགྲོ་བ་རྣམས་མྱ་ངམ་དགོན་པ་ལས་་
བསྐྱབ་པའི་ཕྱིར་རང་ལུས་བོར་ཏེ་སྲོག་བཏང་བ་དེ་ཉིད་ཕོངས་པ་དེ་རྣམས་ཀྱིས་
ཤེས་ནས་དགོངས་བཞེད་ལྟར་བསྒྲུབས་པ་ལ་ལྟོས་ཤིག ཅེས་པའོ། །སྔོན་བྱང་
ཆུབ་སེམས་དཔའ་རི་དང་ནགས་ཚལ་སྨན་ལྗོངས་མཚོ་དང་རྫིང་བུས་བརྒྱན་་་་་
157



ལེགས་བཤད་བསྟན་བཅོས་ཕྱོགས་བསྒྲིགས།
པའི་དགོན་པའི་གནས་ཡིད་དུ་འོང་བ་ཞིག་ན་གླང་བོ་ཆེ་གཅིག་པུར་རྒྱུ་བ་ཞིག་
ཏུ་གྱུར་ཏོ། །དེ་རེ་ཞིག་ཅིག་ན་ནགས་ཚལ་གྱི་མཐའ་རྒྱུ་ཞིང་སོང་བས། ཉམ་
ཐག་པའི་མིའི་སྐད་དག་ཐོས་ནས་ཅི་ཡིན་སྙམ་དུ་རིངས་པར་ནགས་དེ་ནས་བྱུང་
བ་ན། བཀྲེས་ཤིང་སྐོམ་པ་དང་ངལ་དུབ་ཀྱིས་ཉམ་ཐག་པའི་མི་མང་པོ་ཞིག་
ནགས་ཚལ་གྱི་ཕྱོགས་སུ་འོང་བ་མཐོང་ངོ༌། །མི་དེ་དག་གིས་ཀྱང་གླང་བོ་ཆེ་
མཐོང་ནས་ད་ནི་བྲོས་པའི་མཐུ་ནི་མེད་བདག་ཅག་གསད་པར་འགྱུར་རོ་སྙམ་་་
ནས་ཤིན་ཏུ་སྐྲག་པ་སེམས་དཔའ་ཆེན་པོས་རིག་ནས། སྙིང་རྗེའི་སེམས་སྐྱེས་ཏེ་
ང་ལས་འཇིགས་པ་མི་འབྱུང་གི་ཁྱེད་ཅག་མ་འཇིགས་ཤིག ཅེས་མིའི་སྐད་དུ་
སྨྲས་པས་མི་དེ་དག་དབུགས་བྱུང་ནས་རབ་ཏུ་དགའ་བས་ཕྱག་འཚལ་ཏེ་སྨྲས་པ།
བདག་ཅག་ཁྲིམས་དང་འགལ་ཏེ་རྒྱལ་པོས་བསྐྱེད་པའི་མི་སྟོང་ཙམ་ཡོད་པ་་་་་་
འགའ་ཞིག་བཀྲེས་སྐོམ་གྱིས་ཤི་ནས་བདུན་བརྒྱ་ལྷག ཅེས་མིག་མཆི་མས་གང་
བཞིན་ཐལ་མོ་སྦྱར་ཏེ་གླང་བོའི་རྒྱལ་པོ་ཁྱེད་ཀྱིས་བདག་ཅག་མྱ་ངམ་དགོན་པའི་
གནས་འདི་ལས་ཐར་བའི་ཐབས་བསྟན་དུ་གསོལ། ཞེས་སྙིང་རྗེ་རྗེའི་སྐད་དུ་
སྨྲས་པ་ན། སེམས་དཔའ་གླང་བོ་ཆེ་དེ་བཟོད་གླགས་མེད་པའི་སྙིང་རྗེ་སྐྱེས་ནས།
འདི་དག་བཀྲེས་སྐོམ་གྱིས་ལུས་རིད་ཅིང་ཉམ་ཆུང་བས་ནགས་ཚལ་འདི་ན་ཅི་་་
ཡང་མེད། མྱ་ངམ་དགོན་པ་དཔག་ཚད་དུ་མ་ཡོད་པ་འདི་ལས་ཇི་ལྟར་བསྒྲལ།
ད་ནི་ངའི་ཤ་འདི་ལམ་རྒྱགས་དང༌། རྒྱུ་མས་ཆུ་སྣོད་བྱས་ནས་ཐར་བར་བྱས་པ་
ལས་གཞན་ཐབས་མེད་དོ་སྙམ་ནས་སྣ་ལག་པ་བསྒྲེང་བ་ལྟར་བརྐྱངས་ཏེ་སྨྲས་པ།
158



དགེ་ལྡན་ལེགས་བཤད་ཀྱི་འགྲེལ་བ།
རི་དེའི་དྲུང་ན་མཚོ་ཆེན་དང་། དེ་དང་མི་རིང་བའི་རི་དེའི་ཁ་ནས་ལྷུང་བའི་
གླང་བོ་ཆེའི་རོ་ཞིག་ཡོད་ཀྱི། དེའི་ཤ་ལ་ལམ་རྒྱགས་དང་། རྒྱུ་མའི་རྐྱལ་བས་ཆུ་
ལོངས་ལ་ཕྱོགས་འདི་ནས་སོངས་ཤིག མྱ་ངམ་དགོན་པ་ལས་ཐར་བར་འགྱུར་
རོ་ཞེས་བསྟན་ནས། ལམ་གཞན་ཞིག་ནས་སོང་སྟེ་རིའི་ཁར་འཛེགས་ནས་སྨོན་
ལམ་བཏབ་སྟེ་རང་ལུས་བོར་རོ། །དེའི་ཚེ་ས་གཡོས་ལྷ་དང་དཀར་ཕྱོགས་པ་
རྣམས་ཀྱིས་ཕྱག་དང་མཆོད་པ་རྒྱ་ཆེར་བྱེད་དོ། །མི་དེ་རྣམས་གླང་བོ་ཆེས་ལམ་
བསྟན་པ་ལྟར་སོང་བ་ན་མཚོ་དང་། གླང་བོ་ཆེའི་རོ་མཐོང་ནས་ལེགས་པར་
བརྟག་པས་སེམས་དཔའ་ཆེན་པོ་ཐུགས་རྗེས་མ་བཟོད་ནས་རང་ལུས་བཏང་་་་་་
བར་ཤེས་ཏེ། མྱ་ངན་དང་དད་གུས་ཀྱིས་མིག་མཆི་མས་གང་ནས་དེ་ལྟ་བུའི་
སེམས་དཔའ་ཆེན་པོའི་སྐུ་ཤ་ཟ་ག་ལ་ཕོད། འདི་ལ་མཆོད་པ་དང་བཀུར་སྟི་བྱ་
བར་རིགས་སོ་ཟེར། མི་བློ་གྲོས་ཆེ་བ་འགའ་ཞིག་གིས་བདག་ཅག་སེམས་དཔའ་
ཆེན་པོ་འདིའི་ཐུགས་བཞེད་ལྟར་མ་བྱས་ན། འདིའི་སྐུ་སྲོག་བཏང་བའང་དོན་
མེད་དུ་འགྱུར་བས་ཐུགས་དགོངས་རྫོགས་པར་བྱས་ན་མཆོད་པ་དང་བཀུར་སྟི་་་
བྱ་བར་འགྱུར་རོ་ཞེས་སྨྲས་ཏེ། ཤ་རྣམས་བླངས། རྒྱུ་མས་ཆུ་སྣོད་བྱས་ཏེ་ཚུ་ཡང་
བླངས་ནས་ཇི་ལྟར་ལུང་བསྟན་པ་ལྟར་སོང་བས་མྱ་ངམ་དགོན་པ་དེ་ལས་ཐར་་་
བར་གྱུར་ཏོ། །
བླུན་པོ་མི་བྱེད་དགུ་བྱེད་པ། །
སྐྱེ་བོ་སུས་ཀྱང་ཚོད་འཛིན་དཀའ། །
159



ལེགས་བཤད་བསྟན་བཅོས་ཕྱོགས་བསྒྲིགས།
ཀླ་ཀློའི་ཡུལ་ལྗོངས་ཁ་ཅིག་ན། །
མ་ཉིད་བག་མར་ལེན་ལ་ལྟོས། །
ཞེས་པ་ནི། ཡ་རབས་ཀྱི་སྤྱོད་པ་དང་འགལ་བའི་བླུན་པོ་ནི་མི་བྱེད་པ་དགུ་
བྱེད་པ་སྟེ་བྱ་མི་འོས་པ་ཐམས་ཅད་བྱེད་པས་ན། སྐྱེ་བོ་སུས་ཀྱང་དེའི་ཚོད་
འཛིན་དཀའ་སྟེ། དཔེར་ན། དགེ་སྡིག་གོ་ལོག་ཏུ་སྤྱོད་པའི་ཀླ་ཀློའི་ཡུལ་ལྗོངས་
ཁ་ཅིག་ན་བུས་རང་གི་མ་བག་མར་ལེན་པའི་ཤིན་ཏུ་བྱ་བར་མི་ཕོད་པའི་སྤྱོད་་་་
པ་ལྷུར་ལེན་པ་ལ་ལྟོས་ཤིག ཅེས་པའོ། །ཀླ་ཀློ་ནི་ཏུ་རུ་ཥ་ཞེས་པ་རྒྱ་གར་གྱི་
ནུབ་ངོས་མཚོ་བརྒལ་བའི་ཕ་རོལ་ན་བྷ་ལ་ག་ཁ་དང༌། མ་ཁ་དང་། མོ་ལ་ཏེ་ན་
སོགས་ཀླ་ཀློའི་ཡུལ་ལྗོངས་མང་དུ་ཡོད་ཅིང་། དེ་དག་ཕྱི་བ་དང་ནང་བ་གང་
གིའང་ལུགས་མི་འཛིན་པར་ལྷ་མིན་དབང་པོ་སོགས་ལ་སྐྱབས་སུ་འཛིན་ཅིང་་་་
སྟོན་པ་སྦྲང་རྩི་བློ་གྲོས་དང་ཨརྟོ་ལ་སོགས་ཀྱི་རྗེས་སུ་འབྲངས། ཁོ་རང་ཚོའི་མི་
རིགས་མིན་པ་གཞན་གྱིས་བསད་པའི་ཤ་མི་ཟ་ཞིང་གོས་དཀར་པོ་གྱོན་ནོ། །
ཡང་རྒྱ་གར་ནུབ་བྱང་ཕྱོགས་སུ་སྟོད་ཧོར་སྟག་གཟིག་དང་པར་སིག་པ་ཞེས་པའི་
ཀླ་ཀློ་ཡོད་ཅིང་དེ་དག་རང་གི་མ་བག་མར་ལེན་པར་བྱེད་དོ་ཟེར་རོ། །སྔར་གྱི་
སྲོལ་བཟང་པོའི་རྗེས་སུ་འཇུག་མི་འཇུག་ལས་བདེ་སྡུག་འབྱུང་ཚུལ་ནི།
མཁས་པས་སྔར་སྲོལ་བཟང་པོ་སྐྱོང་། །
དེ་ཡིས་བདེ་བ་བརྟན་པོ་འཐོབ། །
160



དགེ་ལྡན་ལེགས་བཤད་ཀྱི་འགྲེལ་བ།
ཡེ་དབང་རྒྱལ་པོས་ཡབ་མེས་བཞིན། །
རྒྱལ་བའི་བསྟན་པ་མཆོད་ལ་ལྟོས། །
ཞེས་པ་སྟེ། དམ་པའི་རྗེས་སུ་འཇུག་པའི་མཁས་པས་ནི་སྔར་གྱི་སྲོལ་
བཟང་པོ་ཇི་བཞིན་སྐྱོང་ལ་དེ་ཡིས་འཕྲལ་ཡུན་ཀུན་ཏུ་བདེ་ལེགས་བརྟན་པ་་་་་
འཐོབ་སྟེ། དཔེར་ན། རྒྱ་ནག་ཏའི་མིང་གི་རྒྱུད་པ་ཡེ་དབང་རྒྱལ་པོས་རང་གི་
ཡབ་མེས་ཀྱི་ཕྱག་སྲོལ་བཞིན་རྒྱལ་བའི་བསྟན་པ་རིན་པོ་ཆེ་ལ་མཆོད་བཀུར་་་་་་
བསྙེན་གསུམ་བྱས་པའི་དགེ་མཚན་ལ་ལྟོས་ཤིག ཅེས་པའོ། །དེ་ཡང་ཧོར་གྱི་
རྒྱལ་རྒྱུད་ཇིང་གིར་ནས་བཟུང་། ཐོ་གན་ཐི་མུར་གྱི་བར་རྒྱལ་རབས་བཅུ་དྲུག་
དང་། རྒྱ་ནག་གི་རྒྱལ་རྒྱུད་ཏའི་མིང་ནས་ཆིང་ཧྭ་རྒྱལ་པོའི་བར་རྒྱལ་རབས་
དགུའི་རིང་ལ། སྤྱིར་མཆོག་གསུམ་གུས་པས་བཀུར་ཞིང་། ཕྱེ་བྲག་ཏུ་ཧོར་གྱི་སེ་
ཆེན་ཧན་ལོ་སུམ་ཅུ་སོ་ལྔ་དང་། རྒྱའི་ཏའི་མིང་གི་རྒྱལ་རབས་གསུམ་པ་ཡེ་
དབང་རྒྱལ་པོས་ལོ་ཉི་ཤུ་རྩ་གཉིས་རྒྱལ་སྲིད་ཆོས་བཞིན་བསྐྱངས་ཏེ་རྒྱ་གར་དང་
བོད་ཀྱི་རབ་ཏུ་བྱུང་བ་རྣམས་ལ་གཅེས་སྤྲས་ཆེན་པོས་ཡོ་བྱད་བཏང་བ་ནི་བློར་་
ཤོང་དཀའ་བས། རྒྱལ་པོ་དེ་དག་གི་དགེ་བའི་རྩ་བ་ལ་རྗེས་སུ་ཡི་རང་བྱས་ན་
རང་དང་གཞན་གྱི་བསོད་ནམས་བྱས་པ་མཉམ་པ་ཉིད་ཅེས་བྱ་བ་དེ་འབྱུང་ངོ༌།།
ཞེས་དེབ་སྔོན་དུ་གསུངས།
བླུན་པོས་སྔར་སྲོལ་བཟང་པོ་སྒྲུབ། །
དེ་ཡིས་སྡུག་བསྔལ་དྲག་པོ་འཐོབ། །
161



ལེགས་བཤད་བསྟན་བཅོས་ཕྱོགས་བསྒྲིགས།
རྒྱལ་པོ་འུ་དུམ་བཙན་གྱིས་ནི། །
བསྟན་པ་བསྣུབས་པའི་ཉེས་དམིགས་ལྟོས། །
ཞེས་པ་ནི། དམ་པའི་རྗེས་སུ་མི་འཇུག་པའི་གཟུ་ལུམ་ཅན་གྱི་བླུན་པོ་དེས་
ནི་སྔར་གྱི་ལུགས་སྲོལ་བཟང་པོ་སྒྲུབ་པར་བྱེད་ལ་དེ་ཡིས་འདི་ཕྱི་ཀུན་ཏུ་རང་་་་
ཉིད་བརླག་ཅིང་སྡུག་བསྔལ་དྲག་པོ་འཐོབ་པར་འགྱུར་ཏེ། དཔེར་ན། གླང་
དར་མ་འུ་དུམ་བཙན་རྒྱལ་སར་འཁོད་ནས་རྒྱལ་བའི་བསྟན་པ་བསྣུབས་པར་་་་་
བྱས་པས་མཐོང་ཆོས་ལའང་ཤིན་ཏུ་གཅེས་པའི་སྲོག་དང་བྲལ་བའི་ཉེས་་་་་་་་་
དམིགས་ལ་ལྟོས་ཤིག དེ་ཡང་བོད་ཀྱི་རྒྱལ་པོ་ཁྲི་སྲོང་ལྡེ་བཙན་ལ་སྲས་གསུམ་
འཁྲུངས་པའི་ཆེ་བ་མུ་ནེ་བཙན་པོ་རྒྱལ་སར་ལོ་གཅིག་དང་ཟླ་བ་བདུན་བཞུགས་
ནས་ཡུམ་གྱིས་དུག་བཏང་སྟེ་བཀྲོངས། དེ་ནས་སྲས་ཆུང་བ་མུ་ཏིག་བཙན་པོ་
སད་ན་ལེགས་མཇིང་ཡོན་གྱིས་རྒྱལ་སྲིད་བཟུང་། འདིའི་སྲས་ལྔ་སྟེ། གཙང་མ།
ལྷ་རྗེ། ལྷུན་གྲུབ། དར་མ་འུ་དུམ་བཙན། ཁྲི་རལ་བ་ཅན་དང་ལྔ་ལས། སྲས་ཐ་
ཆུང་ཁྲི་རལ་བ་ཅན་རྒྱལ་སར་འཁོད་དེ། སྔར་ཡབ་མེས་ཀྱི་རིང་ལ་བསྒྱུར་བའི་
ཆོས་རྣམས་སྐད་གསར་བཅད་ཀྱིས་གཏན་ལ་ཕབ། གཙུག་ལག་ཁང་རྟེན་དང་
བརྟེན་པ་རྙིང་བ་ཞིག་གསོས་དང་གསར་དུ་བཞེངས་པ་སོགས་དང་རབ་ཏུ་བྱུང་་
བ་རེ་རེ་ལ་འབངས་མི་ཁྱིམ་བདུན་བདུན་ཕུལ་ཞིང་དབུ་ཐོད་གདན་དུ་འདིངས།
ཞབས་སྤྱི་བོས་ལེན་པ་སོགས་སྲི་ཞུ་དང་བཀུར་སྟི་བླ་ན་མེད་པ་མཛད་དོ། །དེ་ལ་
ནག་ཕྱོགས་ལ་དགའ་བའི་སྡིག་བློན་རྣམས་ཀྱིས་མ་བཟོད་དེ་ལྷ་སྲས་གཙང་མ་་་
162



དགེ་ལྡན་ལེགས་བཤད་ཀྱི་འགྲེལ་བ།
རབ་ཏུ་བྱུང་བ་བསྐྲད། ཆོས་བློན་བྲན་ཁ་དཔལ་ཡོན་དང་བཙུན་མོ་ངང་ཚུལ་
གཉིས་ཀྱི་བར་དུ་ཕྲ་མ་བཅུག་སྟེ། བཙུན་མོ་ལྕེབས། བན་ཆེན་པོ་བཀུམ། རྒྱལ་
པོའི་ཞལ་ལྟག་པར་གཅུས་ཏེ་བཀྲོངས་སོ། །དེ་ནས་གླང་དར་མ་འུ་དུམ་བཙན་
ལ་རྒྱལ་སྲིད་གཏད། སད་སེར་མུ་གེ་ནད་ཡམས་སོགས་འགའ་ཞིག་བྱུང་བ་ལ་
སྙད་འདོགས་ཏེ་ཆོས་བསྒྱུར་འཕྲོ་བཅད། ལོ་པཎ་ཕལ་ཆེར་ཡུལ་གཞན་དུ་བྲོས་
ཤིང་མ་བྱོན་པ་རྣམས་བཀུམ། རབ་ཏུ་བྱུང་བ་ཐམས་ཅད་ཕབ། རབ་བྱུང་གི་
རྟགས་མ་དོར་བ་ལ་རྔོན་པ་བྱེད་དུ་བཅུག མ་ཉན་པ་རྣམས་བསད་དོ། །གསུང་
རབ་ཕལ་ཆེར་ལྷ་སའི་བྲག་ལ་སྦས་ཤིང་འགའ་ཞིག་མེ་དང་ཆུ་ལ་འཕངས། ཇོ་
བོ་རྣམ་གཉིས་བྱེ་མའི་ནང་དུ་སྦས་ནས་གཙུག་ལག་ཁང་གི་སྒོ་ལ་ཞལ་ཞལ་བྱས་་
ཏེ་བཙུན་པ་ཆང་འཐུང་བའི་གཟུགས་བརྙན་བྲིས་ཏེ་བཞག་ཅིང་བསྟན་པ་་་་་་་
བསྒྲུབས་པར་བྱས་སོ། །དེའི་ཚེ་ཡེར་བ་ལྷ་རི་སྙིང་པོ་ན་ལྷ་ལུང་དཔལ་གྱི་རྡོ་རྗེ་
བསྒོམ་ཞིང་བཞུགས་ཡོད་པ་དེས་ཚོར་ཏེ། རྒྱལ་པོ་སྡིག་ཅན་ལ་སྙིང་རྗེ་ཁྱད་པར་
ཅན་སྐྱེས་ཏེ་བསྒྲལ་བའི་ཞིང་དུ་དགོངས་ནས། རྟ་དཀར་པོ་ལ་སོལ་བའི་ཕྱེ་མ་
བྱུགས་ཏེ་ནག་པོར་བྱས། གོས་ནང་དཀར་ལ་ཕྱི་ནག་པ་གྱོན། ལྕགས་ཀྱི་མདའ་
གཞུ་ཁྱེར་ནས་ལྷ་སར་ཕྱིན་ནོ། །དེར་བཙན་པོས་རྡོ་རིང་གི་ཡི་གེ་ཀློག་པའི་
སྐབས་དང་འགྲིག་པས་རྒྱལ་པོ་ལ་ཕྱག་བྱེད་པ་ལྟར་བྱས་ཏེ། མཐེབ་སྟོང་སྦྱར་ཏེ་
མདའ་བརྒྱབ་པས་བྲང་ལ་ཕོག སྡིག་ཅན་གསོད་ན་འདི་ལྟར་གསོད་པ་ཡིན་
ཟེར་ནས་བྲོས་ཏེ་རྟ་ཆུ་ལ་བཤལ་བས་དཀར་པོར་སོང་། གོས་ཕྱི་ནང་བཟློག་
163



ལེགས་བཤད་བསྟན་བཅོས་ཕྱོགས་བསྒྲིགས།
པས་མ་ཟིན་ནོ། །དེ་ནས་ལྷ་ལུང་དཔལ་གྱི་རྡོ་རྗེ་ལྷོ་ཁམས་བརྒྱུད་ནས་རིམ་གྱིས་
མདོ་སྨད་ཕྱོགས་སུ་བྱོན་ནོ། །མཁས་བླུན་མང་ཉུང་གི་སྐྱོན་ཡོན་བསྟན་པ་ནི།
མཁས་པས་ས་ཆེན་གང་གྱུར་ཀྱང་། །
ཉུང་བ་བཞིན་དུ་གདུང་བ་སྐྱེ། །
རྒྱ་མཚོ་ནོར་བུས་གང་ན་ཡང་། །
ཚོང་མགྲོན་ཚིམ་པ་མེད་ལ་ལྟོས། །
ཞེས་པ་ནི། ཡུལ་ཕྱོགས་ཀྱི་རྒྱན་དུ་གྱུར་པའི་མཁས་པས་ས་ཆེན་པོའི་སྟེང་
ཁེབས་པ་ལྟར་གང་བར་གྱུར་ཀྱང་ད་དུང་ཉུང་བ་བཞིན་དུ་ལུས་ཅན་རྣམས་ཀྱི་་་
ཡིད་ལ་གདུང་བ་སྐྱེ་བར་འགྱུར་ཏེ། དཔེར་ན། རྒྱ་མཚོའི་གླིང་ན་ནོར་བུ་དབང་
གི་རྒྱལ་པོ་གཙོས་གང་འདོད་ཀྱི་རིན་པོ་ཆེས་གང་བར་གྱུར་ན་ཡང་། ཚོང་བའི་
མགྲོན་པོ་རྣམས་ཆོག་ཤེས་དང་ཚིམ་པ་ནམ་ཡང་མེད་པ་ལ་ལྟོས་ཤིག ཅེས་པ་
དང་།
བླུན་པོ་གཅིག་ལས་མེད་ན་ཡང༌། །
མང་བ་བཞིན་དུ་ཉེས་སྐྱོན་ཆེ། །
སྦལ་བ་རྨ་ཅན་གཅིག་གིས་ནི། །
སྲོག་ཆགས་ཟླ་བོ་ཕུང་ལ་ལྟོས། །
ཡུལ་ཕྱོགས་བརླག་པའི་བླུན་པོ་མ་རུང་བ་མང་བ་ལྟ་ཅི་སྨོས་
ཞེས་པ་ནི།
164



དགེ་ལྡན་ལེགས་བཤད་ཀྱི་འགྲེལ་བ།
གཅིག་ཙམ་ལས་མེད་ན་ཡང་། དེ་ལྷག་ཅིང་མང་བ་བཞིན་དུ་བཀྲ་མི་ཤིས་པའི་
རྐྱེན་བྱེད་པའི་ཉེས་པ་དང་རང་གཞན་སྡུག་ལ་སྦྱར་བའི་སྐྱོན་ཤིན་ཏུ་ཆེ་སྟེ།
དཔེར་ན། སྦལ་བའི་ཚོགས་ནང་དུ་རྨ་ཅན་གཅིག་ཡོད་ཚེ་ལྷན་ཅིག་གནས་པའི་
སྲོག་ཆགས་ཟླ་བོ་སྤྲུལ་བ་དེ་མཐའ་དག་ལ་ཟླ་འགོས་ཏེ་ཕུང་བར་འགྱུར་བ་མ་་་་
ལྟོས། ཞེས་པ་སྟེ། སྦལ་བ་གཅིག་ལ་རྨ་ཡོད་ཚེ་ལྷན་དུ་གནས་པའི་སྦལ་བ་
ཐམས་ཅད་ལ་རྨ་མཆེད་དེ་རུལ་འགྲོ་བ་ཡིན་ཟེར་རོ། །མཁས་བླུན་གཉིས་ཀྱི་
ནོར་འཁྲུལ་ལ་མཐོ་དམའ་ཆེ་ཚུལ་ནི།
མཁས་པ་གལ་ཏེ་ནོར་ན་ཡང་། །
ཅུང་ཟད་ཙམ་གྱིས་མཐོ་དམའ་ཡིན། །
ཆག་ཚད་ཤེས་པའི་བཟོ་བོ་ཡིས། །
ནོར་ཡང་སོར་གང་ཡིན་ཞེས་གྲགས། །
ཞེས་པ་ནི། བླང་དོར་ལ་ཤེས་བཞིན་དུ་འཇུག་པའི་མཁས་པ་དེ་བྱ་བའི་ཆ་
ལ་འཁྲུལ་བ་མི་སྲིད་ལ་གལ་ཏེ་ནོར་བ་བྱུང་ན་ཡང་ཅུང་ཟད་ཙམ་གྱིས་མཐོ་་་་་་
དམའ་ཤོར་བ་ཡིན་ཏེ། དཔེར་ན། ཆག་ཚད་ཀྱི་བསྟན་བཅོས་ལ་ལེགས་པར་
སྦྱངས་ཤིང་དོན་ཤེས་པའི་བཟོ་བོ་དེས་རི་མོ་གང་བྱས་ཀྱང་ཚད་ལྷག་ཆད་མི་་་་
ཤོར་ལ་གལ་སྲིད་ཚད་ནོར་ན་ཡང་སོར་གང་གི་མཐོ་དམའ་ཙམ་ཡིན་ཞེས་གྲགས་
སོ། །
165



ལེགས་བཤད་བསྟན་བཅོས་ཕྱོགས་བསྒྲིགས།
བླུན་པོ་གལ་ཏེ་ནོར་བ་ན། །
ཚད་ལས་བརྒལ་བའི་མཐོ་དམའ་འབྱུང༌། །
རི་དྭགས་རྒྱ་རུ་ཚུད་པ་ན། །
སྲོག་དང་བྲལ་བའི་ཉེས་དམིགས་ལྟོས། །
ཞེས་པ་སྟེ། ལེགས་ཉེས་རྣམ་པར་འབྱེད་པའི་བློ་མིག་དང་བྲལ་བའི་བླུན་
པོས་གལ་ཏེ་ནོར་བར་གྱུར་ན་ཚད་ལས་རབ་ཏུ་བརྒལ་བའི་ནོར་འཁྲུལ་མཐོ་་་་་
དམའ་འབྱུང་སྟེ། དཔེར་ན། རི་དྭགས་སོགས་ནོར་ནས་རྒྱ་དང་རྙི་སོགས་སུ་
ཚུད་པར་གྱུར་ན་ཧ་ཅང་ཐལ་ཏེ་རང་གི་སྲོག་དང་བྲལ་བ་ལས་འོས་མེད་པའི་་་་
ཉེས་དམིགས་ལ་ལྟོས་ཤིག ཅེས་པའོ། །དགྲ་མགོ་གནོན་ཐུབ་མི་ཐུབ་ཀྱི་ཁྱད་
པར་ནི
མཁས་པས་རང་སྲིད་ནང་བསྣུམས་ཏེ། །
སྡང་བའི་དགྲ་ལ་ནུས་པ་འདོན། །
སྲིན་པོ་རང་ཁྲིམས་བསྡོམས་ནས་ནི། །
ཕ་རོལ་མི་ཤ་ཟ་ལ་ལྟོས། །
ཞེས་པ་ནི། འཁོར་འབངས་སྐྱོང་བའི་ཐབས་ཚུལ་ལ་མཁས་པ་དེས་ནི་རང་
སྲིད་ནང་ཕན་ཚུན་བསྡུམས་པར་བྱས་ཏེ་བློ་མཐུན་གྱི་སྒོ་ནས། ཚུར་རང་ཕྱོགས་
ལ་སྡང་བའི་དགྲ་གང་ཡིན་པ་དེ་ལ་མཐུ་དང་ནུས་པ་བཏོན་ནས་མགོ་གནོན་་་་་
166



དགེ་ལྡན་ལེགས་བཤད་ཀྱི་འགྲེལ་བ།
པར་བྱེད་དེ། དཔེར་ན། མང་ཀ་པུ་རིའི་སྲིན་པོ་རྣམས་རང་ཉིད་དུས་ཁྱད་པར་
ཅན་ཚེས་བཅོ་ལྔ་སོགས་ལ་སྲོག་གཅོད་སོགས་མི་བྱེད་པའི་ཁྲིམས་ལེགས་པར་་་་་
བསྡོམས་པར་བྱས་ནས་ནི། དུས་གཞན་ལ་ཕ་རོལ་མིའི་ཤ་ཟ་བར་བྱེད་པ་ལ་
ལྟོས་ཤིག་ཅེས་པའོ། །དེ་ཡང་རྒྱ་གར་ལྷོ་ནུབ་མཚམས་སུ་སྲིན་པོ་གདུག་ཅན་གྱི་
གནས་ལང་ཀ་པུ་རི་ཞེས་བྱ་བ་ཕྱི་ནས་རིམ་པ་བཞིན་ཁྲོ་དང་། ལྕགས་དང་།
ཟངས་དང་། ར་གན་དང་། དངུལ་དང་། གསེར་དང་། ལ་ཆའི་ལྕགས་རི་སྟེ་
ལྕགས་རི་བདུན་གྱིས་བསྐོར་བ། ཕྱིའི་ལྕགས་རི་དེའི་ངོས་རེ་ལ་རྟ་མགྱོགས་བུལ་
རན་པས་ཉིན་ལམ་བཅོ་བརྒྱད་རེ་ཡོད་ཅིང་། ལྕགས་རི་ནང་མའི་སྲིན་པོའི་རྒྱལ་
པོའི་ཕོ་བྲང་དང་འཁོར་གྱི་ཁང་བ་ཐམས་ཅད་ལ་ཆ་དང་རྒྱ་སྐྱེགས་ལས་བྱས་པ།
ཕོ་བྲང་དེའི་ནང་དུ་རིན་པོ་ཆེའི་ཁྲིའི་སྟེང་ན་མི་ལྤགས་ཀྱི་གདན་ལ་སྲིན་པོའི་་་་
རྒྱལ་པོ་ལང་ཀ་མགྲིན་བཅུ་ཞེས་བྱ་བ་མགོ་བཅུ་གཅིག་ཡོད་པ་གནས། ཕོ་བྲང་
རྒྱ་ཆེ་ཞིང་དཔངས་མཐོ་བའི་དབུས་མཁར་དགུ་བརྒྱ་དང་དགུ་བཅུ་རྩ་གཅིག
རྩེ་མོ་རིམ་པ་དགུ་བཅས་སྟོང་དང་། དེ་ལ་ཐེམ་སྐས་སུམ་བརྒྱ་དང་དྲུག་ཅུ་ཡོད་
དོ། །གྲོང་ཁྱེར་དེ་ན་དུར་ཁྲོད་ཆེན་པོ་བསིལ་བའི་ཚལ་ཞེས་བྱ་བ་མི་མ་ཡིན་དྲུག་
ཤུལ་ཅན་གནས་ཤིང་མི་རོ་ཤུགས་རིང་འདོན་པ། རྟ་རོ་འཚེར་ཞིང་ཁྱི་རོ་ཟུག་
པ། ཐོད་པ་འཐབ་ཅིང་རྩིབ་མ་ཁྲོལ་བ། གཟུགས་མེད་པའི་ལག་པ་གདེང་ཞིང་
སྒྲ་སྐད་འབྱིན་པ། བྱ་དང་ཅེ་སྤྱང་སོགས་མི་སྙན་པའི་སྒྲ་སྣ་ཚོགས་སྒྲོག་པ་
སོགས་འཇིགས་ཤིང་ཡ་ང་བའི་ཆོ་འཕྲུལ་ཡ་མ་ཟུང་དུ་མ་སྟོན་པ་ཡོད་ལ། སྲིན་
167



ལེགས་བཤད་བསྟན་བཅོས་ཕྱོགས་བསྒྲིགས།
པོའི་རྒྱལ་པོ་འཇིགས་སུ་རུང་བ་དང་དེའི་འཁོར་འབངས་སྲིན་པོ་གདུག་པ་ཅན་་་
མགོ་གཅིག་པ་ནས་མགོ་བཅུ་བའི་བར་གྱི་སྲིན་པོ་ཕོ་མོ་སྲིན་ཕྲུག་དང་བཅས་་་་་
ཤིན་ཏུ་མི་སྡུག་པ། གོས་མེད་ཅིང་ནུ་མ་གཉིས་ཕྲག་པ་གཡས་གཡོན་ལ་བཀལ་
བ། ཡ་སོའི་མཆེ་བ་བྲང་ག་དང་། མ་སོའི་མཚེ་བ་དཔྲལ་བར་སླེབས་པ་མི་
མཐོང་བ་ཙམ་གྱིས་རྐན་སྒྲ་གཏོག་ཅིང་རྔམས་ལ་ཟ་བར་བྱེད་པ་དང་། ལྕགས་
རིའི་ནང་མི་ཁྲག་གི་མཚོ་འཁྱིལ་ཞིང་མི་ལྤགས་ཀྱི་གདུགས་ཕུབ་པ་ མགོ་དང་
ཤའི་རྩིག་པ་བྱས་ཏེ་མི་མང་པོ་ལ་ལ་ནི་ཕུར་བ་བཞི་ལ་བརྒྱངས། ལ་ལ་ནི་བསད་
ཟིན་པ་དང་། ལ་ལ་མ་ཟིན་ཙམ་དང༌། ཁྲག་རྩ་རྣམས་ནས་ཁྲག་འཛར་རེ་
འབབ་པ་སོགས་ཤིན་ཏུ་ཡ་ང་ལ་འཇིགས་སུ་རུང་བ་ཡོད་དོ། །དེ་ལྟ་བུའི་ལང་
ཀའི་གྲོང་ཁྱེར་དེར་བདག་ཅག་གི་སྟོན་པ་ཐུགས་རྗེ་ཅན་གཤེགས་ཏེ། སྲིན་པོའི་
རྒྱལ་པོ་འཁོར་བཅས་འདུལ་བའི་ཕྱིར་ལང་ཀར་གཤེགས་པའི་མདོ་ཞེས་བྱ་་་་་
གསུངས་ནས་ཤ་ཟ་བའི་ཉེས་དམིགས་མང་དུ་བསྟན་ཏེ། སྲིན་པོ་རྣམས་ལ་
བསྙེན་གནས་ཀྱི་སྡོམ་པ་ཕོག་ནས་ཉ་སྟོང་བརྒྱུད་གསུམ་ལ་བསྲུང་དུ་བཅུག་གོ །
དུས་ཁྱད་པར་ཅན་དེ་རྣམས་ལ་སྲོག་མི་གཅོད་པའི་ཁྲིམས་དམ་པོ་ཡོད་པ་མ་་་་
གཏོགས། དུས་གཞན་གྱི་ཚེ་མི་མཐོང་བ་ཙམ་གྱིས་ཟ་ཞིང་། མི་ཁྲག་བསྐོལ་བའི་
ནང་དུ་མིའི་ཚིལ་བ་བཞུར་ནས་མི་ཤ་དང་བསྲེས་ཏེ་ཟ་བར་བྱེད་དོ། །སྲིན་པོ་
འདི་དག་གནོད་སྦྱིན་གྱི་རིགས་སུ་གཏོགས་པར་བཤད་དོ། །
བླུན་པོ་དགྲ་ལ་བག་འཁུམས་ཀྱང་། །
168



དགེ་ལྡན་ལེགས་བཤད་ཀྱི་འགྲེལ་བ།
ནང་དུ་འཁྲུགས་ལོང་སྣ་ཚོགས་བྱེད། །
ཁྱི་ངན་མི་ལ་མཇུག་བསྒྲིལ་ཡང་། །
ཕན་ཚུན་སྐྱེལ་བསུ་བྱེད་ལ་ལྟོས། །
ཞེས་པ་ནི། བླུན་པོ་སྙིང་སྟོབས་ཆུང་ལ་སྤྱི་བརྡོལ་ཆེ་བ་དེ་རང་ལ་གནོད་
པའི་དགྲ་ཕ་རོལ་ལ་ཞུམ་ཞིང་བག་འཁུམས་པར་བྱས་ཀྱང་། ཚུར་རང་ཕྱོགས་
ནང་དུ་དོན་མེད་ཀྱི་འཁྲུགས་ལོང་སྣ་ཚོགས་བྱེད་དེ། དཔེར་ན། ཁྱི་ངན་པ་
དེ་མི་ལ་མཇུག་མ་བསྒྲིལ་བར་བྱ་བ་སོགས་དགའ་བ་ལྟར་རྣམ་འགྱུར་སྣ་ཚོགས་་་
སྟོན་པར་བྱེད་ན་ཡང་། རང་ཕྱོགས་ནང་ཕན་ཚུན་ལ་ཞེ་སྡང་གིས་འཐབ་ཅིང་
ཟུག་པ་སོགས་ཀྱི་སྒོ་ནས་ཕར་འགྲོ་སྐྱེལ་བ་དང་ཚུར་འོང་བསུ་བར་བྱེད་པ་ལ་་་་་
ལྟོས་ཤིག ཅེས་པའོ། །དགྲ་ལ་འཕྲལ་དུ་གནོད་ལན་བྱེད་མི་བྱེད་ཀྱི་སྐྱོན་ཡོན་ནི།
མཁས་པས་དགྲ་ལ་མིག་བསྲིངས་པས། །
ཐ་མར་དགྲ་བོ་དབང་དུ་བསྡུས། །
དཀའ་ཐུབ་ཅན་གྱི་བཟོད་པ་ཡིས། །
རྒྱལ་པོ་དབང་དུ་བསྡུས་ལ་ལྟོས། །
ཞེས་པ་ནི། ཕན་གནོད་ཀྱི་སྐྱོན་ཡོན་ཤེས་པའི་མཁས་པས་ནི་རང་ལ་
གནོད་པ་བྱེད་པའི་དགྲ་ལའང་འཕྲལ་དུ་གནོད་ལན་མི་འཇལ་བར་འཇམ་པོའི་་་
སྒོ་ནས་མིག་བསྲིངས་པར་བྱས་པས་ཐ་མར་དགྲ་བོ་དེའི་ཞེ་སྡང་ཞི་ནས་ཚུར་་་་
169



ལེགས་བཤད་བསྟན་བཅོས་ཕྱོགས་བསྒྲིགས། །
གུས་པ་སོགས་དབང་དུ་བསྡུས་པར་བྱེད་པ་ཡིན་ཏེ། དཔེར་ན། བྱང་ཆུབ་
སེམས་དཔའ་དཀའ་ཐུབ་ཅན་གྱིས་རང་གི་ཆུང་མ་འཕྲོག་པའི་རྒྱལ་པོ་ལ་བྱམས་་
ཤིང་བཟོད་པ་བསྒོམས་པར་བྱས་པས་མཇུག་ཏུ་རྒྱལ་པོ་དབང་དུ་བསྡུས་ཏེ་དད་
ཅིང་གུས་པ་བྱེད་པ་ལ་ལྟོས། ཞེས་པ་སྟེ། ཙ་ན་ཀའི་བསྟན་བཅོས་ལས། འཇམ་
པོས་འཇམ་པོ་འཇོམས་བྱེད་ཅིང་། །འཇམ་པོས་རྩུབ་པོའང་འཇོམས་པར་བྱེད། །
འཇམ་པོས་མི་འགྲུབ་ཅི་ཡང་མེད། །དེ་བས་འཇམ་ཉིད་རྣོན་པོ་ཡིན། །ཞེས་
བཤད་དོ། །སྔོན་བྱང་ཆུབ་སེམས་དཔའ་བྲམ་ཟེའི་རིགས་མང་དུ་ཐོས་པ་འཇིག་
རྟེན་པ་ཐམས་ཅད་ཀྱིས་ལྷ་བཞིན་དུ་བཀུར་བ་ཞིག་ཏུ་གྱུར་ཏོ། །དེ་འདོད་པའི་
ཉེས་དམིགས་ལས་ཡིད་འབྱུང་ནས་ཁྱིམ་ནས་ཁྱིམ་མེད་པར་རབ་ཏུ་བྱུང་བ་ན།
དེའི་ཆུང་མ་ཡང་སྙིང་ཉེ་བའི་དབང་དུ་གྱུར་ཏེ་བཟློག་ཀྱང་མ་ཉན་པར་མིག་་་་་
མཆི་མས་གང་བཞིན་དུ་ནན་ཏན་གྱིས་རབ་ཏུ་བྱུང་ནས་རྗེས་སུ་འབྲངས་སོ། །
དེ་གཉིས་ནགས་ཚལ་རབ་ཏུ་དབེན་པ་ཉམས་དགའ་བ་ཞིག་ཏུ་བསམ་གཏན་ལ་་
གཞོལ་ཞིང་གནས་པ་ན། རེ་ཞིག་དཔྱིད་ཀྱི་དུས་ལ་བབ་སྟེ་ཕྱི་དྲོའི་དུས་སུ་ཏིང་
ངེ་འཛིན་ལས་ལངས་ནས་ཕྱག་དར་ཁྲོད་ཀྱི་གོས་འཚེམ་ཞིང་། ཆུང་མ་རབ་བྱུང་
མ་དེ་ཡང་དེ་དང་ཉེ་བར་ཤིང་དྲུང་ཞིག་ཏུ་བསམ་གཏན་བསྒོམ་ཞིང་གནས་པ་་་
ན། ཡུལ་དེའི་རྒྱལ་པོ་ནགས་ཚལ་ཡིད་དུ་འོང་བར་རིམ་གྱིས་རྒྱུ་ཞིང་སོང་བ་
ལས་རབ་བྱུང་མ་དེ་མཐོང་ནས་ཡིད་ཆགས་ཏེ་འཕྲོག་པར་འདོད་དོ །སེམས་
དཔའ་ཆེན་པོ་ལ་ནུས་མཐུ་ཡོད་མེད་བརྟག་པའི་ཕྱིར་འདྲི་བ་བྱས་པ་ནི། ཀྱེ་
170



དགེ་ལྡན་ལེགས་བཤད་ཀྱི་འགྲེལ་བ།
རབ་བྱུང་བ་ཁྱོད་མི་མེད་ནགས་ཚལ་དབེན་པ་འདིར་ཆུང་མ་དང་ལྷན་ཅིག་་་་་
འདུག་རུང་ངམ། ཆུང་མ་འདི་གཞན་གྱིས་འཕྲོག་ཅིང་གཙེས་ན་ང་ལ་ཡང་མི་
སྙན་པ་འོང་ལ། ཁྱོད་ཀྱང་ཡིད་འཁྲུགས་ན་ཆོས་དང་འགལ་བས་བུད་མེད་ཀྱིས་
ཅི་བྱེད། དེ་བས་འདི་གྲོང་དུ་བཞག་པར་རིགས་སོ། །ཟེར་བས། སེམས་དཔའ་
ཆེན་པོས། རྒྱགས་པས་སྙེམས་སམ་གལ་ཏེ་མ་བརྟགས་པར། །བདག་ལ་གནོད་
པ་བྱེད་པ་འདིར་བྱུང་ན། །ས་རྡུལ་སྡུག་པོ་ཆར་བབས་མནན་པ་བཞིན། །བདག་
ཉིད་གསོན་བཞིན་དེ་ནི་ཡོང་མི་གཏོང་། །ཞེས་སྨྲས་པ་ལ། རྒྱལ་པོས། འདི་ཆུང་
མ་ལ་ཆགས་པས་དཀའ་ཐུབ་ཀྱི་མཐུ་མེད་དོ་སྙམ་ནས་རབ་བྱུང་མ་དེ་འཇིགས་་་
ཤིང་སྐྲག་ནས་མིག་མཆི་མས་གང་ཞིང་སྨྲེ་སྔགས་འདོན་བཞིན་དུ་ཤིང་རྟ་ལ་་་་
བཞག་སྟེ་ཕོ་བྲང་དུ་ཁྲིད་དོ། །དེར་སེམས་དཔའ་ཆེན་པོས་ཁྲོ་བའི་སྟོབས་བཅིལ་
ཏེ་སེམས་འཁྲུགས་པ་མེད་པར་བཟོད་པ་བསྒོམ་ཞིང་བཞུགས་པ་ན། རྒྱལ་པོས།
ཁྱོད་བདག་ལ་གནོད་པ་བྱུང་ན་བདག་ཉིད་གསོན་བཞིན་དུ་དེ་མི་གཏོང་ཞེས་་་་་
སྨྲས་ན། ད་དམ་བཅས་པ་བཞིན་དུ་མཐུ་རྩལ་མི་སྟོན་པར་ཞུམ་ཞིང་འདུག་གམ།
ཞེས་སྨྲས་པས། བདག་གིས་དམ་བཅས་པ་བཞིན་གནོད་བྱེད་ཁྲོ་བའི་དབང་དུ་
མ་བཏང་བ་ཡིན་ཏེ། སྐྱེས་ནའང་མང་ཞིག་མི་མངོན་ལ། །མ་སྐྱེས་ན་ནི་དགེ་
བར་མངོན། །བདག་ལ་གནོད་པའི་ཁྲོ་བ་དེ། །བདག་གིས་ཤོར་བར་མ་གྱུར་ཏོ། །
ཞེས་སོགས་ཁྲོ་བའི་ཉེས་དམིགས་རྒྱ་ཆེར་བཤད་ཅིང་། ཁྲོ་བ་འདི་ནི་ནང་གི་
དགྲ། །བདག་གིས་དེ་ལྟར་ཤེས་ནས་ནི། །དེ་ཡི་མཐུ་ནི་འཕྲོ་བ་དག །སྐྱེས་བུ་སུ་
171



ལེགས་བཤད་བསྟན་བཅོས་ཕྱོགས་བསྒྲིགས།
ཞིག་བཟོད་པར་བྱེད། །དེ་བས་བདག་ནི་གསོན་བཞིན་དུ། །ཁྲོ་བ་གཡོས་ཀྱང་མ་
ཤོར་ཏོ། །ཕུང་བར་བྱེད་པའི་དགྲ་བོ་འདི། །སུ་ཞིག་ཡལ་བར་འདོར་བར་བྱེད། །
ཅེས་གནོད་བྱེད་ལ་ཅི་མི་སྙམ་པའི་བཟོད་པ་སྒོམ་ཚུལ་ཡིན་པར་བསྟན་པ་ན།
རྒྱལ་པོ་དད་ཅིང་གུས་པར་གྱུར་ཏེ། ཁྱོད་ཀྱིས་སྨྲ་བའི་རིམ་འདི་དང་། ཞི་བ་
རྗེས་སུ་མཐུན་པ་འདི། །མང་དུ་སྨོས་ཀྱང་ཅི་དགོས་ཏེ། །ཁྱོད་དང་མ་ཕྲད་
བརླག་པར་འགྱུར། །ཞེས་བསྟོད་ནས་རྐང་པ་གཉིས་ལ་ཕྱག་འཚལ་ཏེ་བཟོད་
གསོལ་དང་བཤགས་པ་བྱས་སོ། །རབ་བྱུང་མ་ལའང་བཟོད་པར་གསོལ་ཏེ་སླར་
བཏང་། རྒྱལ་པོས་ཀྱང་སེམས་དཔའ་ཆེན་པོའི་ཞབས་ཏོག་བྱ་བར་ཁས་བླངས་
སོ། །གཞན་ཡང་སྔོན་ཡུལ་ཀ་ཤི་ཀའི་རྒྱལ་པོ་ཚངས་བྱིན་ཞེས་བྱ་བས་ལུས་
འཕགས་ཀྱི་ཡུལ་འདོད་ལ། ལུས་འཕགས་ཀྱི་རྒྱལ་པོ་ནི་དེ་ལས་མཐུ་ཆེ་ཡང་
བྱམས་པ་དང་སྙིང་རྗེ་ལ་གནས་ཤིང་གཞན་གྱི་ཡུལ་མི་འདོད་དོ། །དེར་ཚངས་
བྱིན་གྱིས་ལུས་འཕགས་ཀྱི་ཡུལ་ལེན་པའི་ཆེད་དཔུང་ཚོགས་གོ་བསྐོན་ཏེ་གཡུལ་
སྤྱད་པའི་ཕྱིར་ཆས་པ་ན། ལུས་འཕགས་ཀྱི་རྒྱལ་པོས་དེ་ཐོས་ནས་དཔག་ཚད་
ཕྱེད་དང་གསུམ་དུ་ལམ་བྱི་དོར་བྱེད་དུ་བཅུག བཟའ་བཅའ་བསོད་པ་སྟ་གོན་
བྱས་ཏེ་བཀུར་སྟེ་ཆེན་པོས་བསུས་པས། ཚངས་བྱིན་ཞེ་སྡང་དང་བྲལ་ནས་
དགའ་བར་གྱུར་ཏེ་ལྡོག་གོ་སྙམ་པ་དང་། ལུས་འཕགས་ཀྱི་རྒྱལ་པོས་བཀུར་སྟི་
རྒྱ་ཆེན་པོས་ནང་དུ་སྤྱན་དྲངས་ཁ་ཟས་བཟང་པོས་ཚིམ་པར་བྱས་ཏེ་བཟོད་པར་
གསོལ་བ་ན། ཚངས་བྱིན་གྱིས། བཟོད་པ་ཡི་ནི་གཞུ་བདུངས་ནས །ཁྲོ་དང་ང་
172



དགེ་ལྡན་ལེགས་བཤད་ཀྱི་འགྲེལ་བ།
རྒྱལ་འཇོམས་པ་ཡི། །ཡོན་ཏན་ལྡན་པའི་མདའ་གཅིག་གིས། །ཁྱོད་ཀྱིས་བདག་
ཅག་རིལ་བཅོམ་མོ། །ཞེས་སྨྲས་ཏེ། དེ་གཉིས་ཕན་ཚུན་ཡིད་གཅུགས་པར་གྱུར་
ཏོ ༽
བླུན་པོས་དགྲ་ལ་ལན་བྱས་པས། །
དཀའ་བ་རྒྱུན་མི་འཆད་པ་འཐོབ། །
སྲོག་ཆགས་བྱ་རོག་འུག་པ་གཉིས། །
རྟག་ཏུ་འཐབ་པའི་སྤྱོད་ཚུལ་ལྟོས། །
ཞེས་པ་ནི། ཕན་གནོད་བྱེད་པའི་སྐྱོན་ཡོན་ལ་རྨོངས་པའི་བླུན་པོས་ནི་
འཕྲལ་དུ་དགྲ་ལ་གནོད་ལན་བྱས་པས་རང་ཉིད་ཕོངས་ཤིང་སྲན་དཀའ་བས་་་་
སྡུག་བསྔལ་རྒྱུན་མི་ཆད་པར་འཐོབ་པར་འགྱུར་ཏེ། དཔེར་ན། སྲོག་ཆགས་བྱ་
རོག་དང་འུག་པ་གཉིས་ཕན་ཚུན་སྔོན་གྱི་འཁོན་འཇལ་བའི་བསམས་པས་དུས་་་
རྟག་ཏུ་འཐབ་པ་ལ་བརྟེན་ནས་སྡུག་བསྔལ་བའི་སྤྱོད་ཚུལ་ལ་ལྟོས། དེ་ཡང་སྔོན་
བྱ་ཐམས་ཅད་ཚོགས་ནས་རྒྱལ་པོ་སུ་ལ་བསྐོ་བའི་གྲོས་བྱས་པ་ན། འགའ་ཞིག་
ན་རེ། བདག་ཅག་ཉིན་མོ་རང་རང་གིས་མཐོང་ཡང་མཚན་མོ་མི་མཐོང་བས་
མཚན་དུས་སུ་སྐྱོང་མཁན་ཞིག་དགོས་པར་འདུག དེས་ན་འུག་པ་འདི་གཟི་
བརྗིད་དང་མཐུ་རྩལ་ཆེ་ཞིང་མཚན་མོ་རིག་པས་ན། འདི་རང་བདག་ཅག་གི་
རྒྱལ་པོར་བསྐོས་ན་འཐད་ཟེར། བྱ་རོག་ན་རེ། རྒྱལ་པོ་བྱ་བ་གོང་དུ་ཁུར་ནས་
གཞན་ལ་ངོམ་རྒྱུ་ཞིག་དགོས་པ་ལ་འདི་ཉིན་མོ་ལོང་ཞིང་གཞན་གྱི་དོན་དུ་་་་་་
173



ལེགས་བཤད་བསྟན་བཅོས་ཕྱོགས་བསྒྲིགས།
འབུད་མི་ཐུབ་ཅིང་། བྱི་ལའི་མགོ་ལ་མིག་སེར་བ། མི་སྙན་པའི་སྒྲ་འབྱིན་པ།
འདི་མ་ཁྲོས་པའི་གནས་སྐབས་ནའང་བཞིན་མི་སྡུག་པ་འདི་འདྲ་ན་ཁྲོས་ན་ལྟ་་་
ཅི་སྨོས། ཡིད་དུ་མི་སྡུག་པ་འདི་ལྟ་བུ་སུས་རྒྱལ་པོར་བཀུར་ཟེར་བས། བྱ་
རྣམས་ཀྱིས་བདེན་པ་ཟེར་ནས་སོ་སོར་གྱེས་སོ། དེར་འུག་པས་ཁོ་བོ་རྒྱལ་པོ་
བྱེད་རྒྱུ་ལ་བྱ་རོག་བཀྲ་མི་ཤིས་པ་འདིས་མང་པོའི་ནང་དུ་སྐྱོན་མཚང་འབྲུ་་་་
ཤིང་རྨ་ཕབ་ཟེར་ནས། ཤིན་ཏུ་སྙིང་ན་སྟེ་ཕན་ཚུན་འགྲས་པར་གྱུར་པས་རྟག་
ཏུ་འཐབ་པར་བྱེད་དོ། །ཞེས་ཟེར་རོ། །ང་རྒྱལ་ཞི་བའི་ཡོན་ཏན་བསྟན་པ་ནི།
མཁས་པ་ང་རྒྱལ་ཞི་བའི་མཐུས། །
དམ་པ་བསྟེན་ནས་ལེགས་བཤད་ལེན། །
གཞོན་ནུ་ནོར་བཟང་ཞེས་བྱ་བས། །
བཤེས་གཉེན་བཙལ་བའི་རྣམ་ཐར་ལྟོས། །
ཞེས་པ་ནི། ཉོན་མོངས་པའི་སྐྱོན་མཐོང་བའི་མཁས་པས་རང་ཉིད་མཆོག་
ཏུ་འཛིན་པའི་ང་རྒྱལ་ཞི་བའི་མཐུས་བཤེས་གཉེན་དམ་པ་མགོ་བོའི་ཐོད་བཞིན་
དུ་བརྟེན་ནས་ལེགས་པར་བཤད་པའི་བདུད་རྩི་ལེན་པར་བྱེད་དེ། དཔེར་ན།
བྱང་ཆུབ་སེམས་དཔའ་གཞོན་ནུ་ནོར་བཟང་ཞེས་བྱ་བས་དགེ་བའི་བཤེས་་་་་་
གཉེན་ངོམས་པ་མེད་པར་བཙལ་ཏེ་བརྒྱ་རྩ་བཅུ་བསྟེན་ནས་ཞལ་གྱི་གདམས་་་་་
ངག་ལེན་པའི་རྣམ་པར་ཐར་བ་བཟང་པོ་ལ་ལྟོས་ཤིག ཅེས་པའོ། །དེ་ཡང་ལྷོ་
ཕྱོགས་ཀྱི་རྒྱུད་གྲོང་ཁྱེར་སྐྱིད་པའི་འབྱུང་གནས་ཀྱི་ཚོང་དཔོན་ནོར་བརྟན་གྱི་བུ་
174



དགེ་ལྡན་ལེགས་བཤད་ཀྱི་འགྲེལ་བ། །
གཞོན་ནུ་ནོར་བཟང་ཞེས་བྱ་བ། མའི་མངལ་དུ་ཞུགས་པའི་ཚེ་ཁྱིམ་གྱི་ཁོར་ཡུག་
ཀུན་ཏུ་རིན་པོ་ཆེ་སྣ་བདུན་གྱི་ལྗོན་ཤིང་ཐོན། རིན་པོ་ཆེའི་སྣོད་ལྔ་བརྒྱ་ནོར་བུ་
སྣ་ཚོགས་ཀྱིས་གང་བ་བྱུང་། བཙས་མ་ཐག་ཏུ་ཡང་ཁྱིམ་དང་བང་མཛོད་ཐམས་
ཅད་དུ་ནོར་འབྲུ་སོགས་ཀྱི་ཆར་བབས་པས་ན་མིང་ནོར་བཟང་ཞེས་བཏགས་སོ།།
བཅོམ་ལྡན་འདས་ཛེ་ཏའི་ཚལ་ན་བཞུགས་པའི་ཚེ། འཕགས་པ་འཇམ་དཔལ་
འཁོར་མང་པོ་དང་བཅས་ལྷོ་ཕྱོགས་ལོགས་སུ་གྲོང་བརྡལ་ཆེན་པོ་སྐྱིད་པའི་་་་་
འབྱུང་གནས་ཞེས་བྱ་བར་བྱོན་ཏེ་འགྲོ་བ་མང་པོ་སྨིན་གྲོལ་ཅི་རིགས་ལ་བཀོད།
དེའི་ཚེ་གཞོན་ནུ་ནོར་བཟང་ཡང་འཁོར་དེ་ན་འདུག་པས། འཇམ་དཔལ་ལ་ཀྱེ་
མ་འཕགས་པ་བྱང་ཆུབ་སེམས་དཔའི་སྤྱོད་པ་ལ་ཇི་ལྟར་བསླབ་པར་བྱ་བ་བསྟན་
དུ་གསོལ། ཞེས་ཞུས་པ་ན། འཇམ་དཔལ་གྱིས། རིགས་ཀྱི་བུ་དགེ་བའི་བཤེས་
གཉེན་འཚོལ་བ་ལ་སྐྱོ་བར་མ་བྱེད་ཅིག ལྷོ་ཕྱོགས་ཀྱི་རྒྱུད་ན་དགེ་སློང་སྤྲིན་གྱི་
དཔལ་ཞེས་བྱ་བ་འདུག་གི་དེའི་དྲུང་དུ་སོང་ལ་བྱང་སེམས་ཀྱི་སྤྱོད་པ་དྲིས་
ཤིག་དེས་སྟོན་པར་འགྱུར་རོ། །ཞེས་གསུངས་པས། ནོར་བཟང་གིས་འཇམ་
དཔལ་གྱི་ཞབས་ལ་ཕྱག་འཚལ་ཏེ་སོང་བས་དགེ་སློང་སྤྲིན་གྱི་དཔལ་མཇལ་ཏེ།
རྐང་པ་ལ་ཕྱག་འཚལ་ནས་ལན་དུ་མར་བསྐོར་བ་བྱས་ཏེ། མདུན་དུ་འདུག་ནས་
བྱང་ཆུབ་སེམས་དཔའི་སྤྱོད་པ་ལ་བསླབ་ཚུལ་ཞུས། དེ་ནས་ཚུལ་དེ་ལྟར་བླ་མ་
རྣམས་གཅིག་ནས་གཅིག་ཏུ་ལུང་བསྟན་པ་ལྟར་ལྷོ་ཕྱོགས་ནས་ལྷོ་ཕྱོགས་ཀྱི་རྒྱུད་་
དུ་རིམ་གྱིས་སོང་། རི་བོ་གྲུ་འཛིན་དུ་འཕགས་པ་སྤྱན་རས་གཟིགས་དང་མཇལ།
175



ལེགས་བཤད་བསྟན་བཅོས་ཕྱོགས་བསྒྲིགས།
བྱང་སེམས་ཀྱི་སྤྱོད་པ་ལ་བསླབ་ཚུལ་ཞུས། དེ་ནས་རིམ་པར་ཡུལ་དབུས་མ་ག་
དྷ་དང་། གྲོང་ཁྱེར་སེར་སྐྱ་སོགས་དང་། དེ་ནས་ལྷོ་རྒྱུད་རྒྱ་མཚོའི་འགྲམ་ན་
བཟའ་ཤིང་གི་ར་བ་རྒྱ་ཆེན་པོ་ཞེས་བྱ་བར་བྱང་ཆུབ་སེམས་དཔའ་བྱམས་པ་་་་
དང་མཇལ། དད་གུས་ཆེན་པོས་ལུས་ཐམས་ཅད་ས་ལ་ཕབས་ཏེ་ཕྱག་འཚལ།
མགོན་པོ་བྱམས་པས་འཁོར་མང་པོ་ལ་ནོར་བཟང་གི་ཡོན་ཏན་རྒྱ་ཆེར་བསྔགས་
པར་མཛད། ནོར་བཟང་གིས་གུས་པས་འདུད་ཅིང་ཐལ་མོ་སྦྱར་ནས་བྱང་
སེམས་ཀྱི་སྤྱོད་པ་ལ་བསླབ་ཚུལ་ཞུས་པས། རིགས་ཀྱི་བུ་ཁྱོད་ཀྱིས་འདི་ལྟར་
འཇིག་རྟེན་ཐམས་ཅད་ལ་ཕན་པའི་ཕྱིར་དང་། རྫོགས་བྱང་ཐོབ་པའི་ཕྱིར་དུ་
བརྩོན་པ་ལེགས་སོ་ལེགས་སོ། །རིགས་ཀྱི་བུ་བྱང་ཆུབ་ཀྱི་སེམས་ནི་སངས་རྒྱས་
ཀྱི་ཆོས་ཐམས་ཅད་ཀྱི་ས་བོན་ལྟ་བུའོ། །ཞེས་སོགས་བྱང་ཆུབ་ཀྱི་སེམས་ཀྱི་
བསྔགས་པ་དང་གདམས་ངག་རྒྱ་ཆེར་གནང་ངོ༌། །དེ་ལྟར་འཇམ་དཔལ་ནས་
མགོན་པོ་བྱམས་པའི་བར་དགེ་བའི་བཤེས་གཉེན་བརྒྱ་རྩ་བཅུ་བསྟེན་ཏེ་བྱང་་་་་
སེམས་ཀྱི་སྤྱོད་པའི་གདམས་ངག་གསན་ནས། སླར་ཡང་རྗེ་བཙུན་འཇམ་དཔལ་
གྱི་དྲུང་དུ་བྱོན་ནོ། །འཇམ་དཔལ་གྱིས་ནོར་བཟང་གི་སྤྱི་བོར་ཕྱག་བཞག་སྟེ་
བྱིན་གྱིས་བརླབས་པས་གཟུངས་དང་། སྤོབས་པ་དང་། ཏིང་ངེ་འཛིན་དང་།
མངོན་པར་ཤེས་པ་སོགས་མཐའ་ཡས་པ་ཐོབ། དེ་ནས་བྱང་ཆུབ་སེམས་དཔའ་
ཀུན་ཏུ་བཟང་པོ་དང་མཇལ། ཕྱག་སྤྱི་བོར་བཞག་པའི་མོད་ལ་ཏིང་ངེ་འཛིན་གྱི་
སྒོ་གྲངས་མེད་ཐོབ་པར་གྱུར་ཅིང་། ཀུན་བཟང་གིས་སྔོན་གྱི་བྱང་ཆུབ་སེམས་
176



དགེ་ལྡན་ལེགས་བཤད་ཀྱི་འགྲེལ་བ།
དཔའི་སྤྱོད་པ་ལ་བསླབ་ཚུལ་ལས་བརྩམས་པའི་གདམས་ངག་བསྟན། ནོར་
བཟང་དང་འཁོར་མང་པོ་ལ། ཇི་སྙེད་སུ་དག་ཕྱོགས་བཅུའི་འཇིག་རྟེན་ན། །
ཞེས་པ་ནས། སེམས་ཅན་རྣམས་ལ་ཕན་པ་མང་པོ་བགྱིད། །ཅེས་པའི་བར་གྱི་
འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོ་འདི་གསུངས་སོ། །བྱང་ཆུབ་
སེམས་དཔའ་གཞོན་ནུ་ནོར་བཟང་གི་རྣམ་ཐར་རྒྱས་པར་ཕལ་བོ་ཆེའི་ནང་ཚན་་
སྡོང་བོས་བརྒྱན་པའི་མདོ་ན་བཞུགས་པས་མདོ་ཉིད་ལས་ཤེས་པར་བྱའོ། །ང་
རྒྱལ་ཆེ་བའི་ཉེས་དམིགས་ནི། །
བླུན་པོ་ང་རྒྱལ་ཆེ་བའི་མཐུས། །
དམ་པ་བསྟེན་པའི་གོ་སྐབས་མེད། །
མཁས་རློམ་ཞིག་གིས་མཁན་སློབ་ནི། །
མེད་པར་རང་རྟགས་བླངས་ཞེས་གྲགས། །
ཞེས་པ་སྟེ། ཉོན་མོངས་པའི་ཉེས་དམིགས་ལ་རྨོངས་པའི་བླུན་པོ་ནི་རང་
ཉིད་མཆོག་ཏུ་འཛིན་པའི་ང་རྒྱལ་ཆེ་བའི་མཐུས། བཤེས་གཉེན་དམ་པ་བསྟེན་
པའི་སྐལ་བ་དང་གོ་སྐབས་མེད་དེ། དཔེར་ན། གཟུ་ལུམ་ཅན་མཁས་པར་རློམ་
པ་ཞིག་གིས་མཁན་པོ་དང་སློབ་དཔོན་གང་ཡང་མེད་པར་རང་གིས་རབ་བྱུང་གི་
རྟགས་དང་ཆ་ལུགས་བླངས་པར་བྱས་སོ་ཞེས་གྲགས་ཏེ། སྔོན་མཉན་ཡོད་ཀྱི་
ཁྱིམ་བདག་ཅིག་རབ་ཏུ་བྱུང་བར་འདོད་ནས་རྒྱལ་བྱེད་ཚལ་དུ་སོང་བས། དགེ་
སློང་རྒན་པོ་འགའ་ཞིག་ལ་ལྷག་མའི་ལྟུང་བ་བྱུང་ནས་དཔུང་འགོ་སྤྱོད་དེ་དགེ་་་
177



ལེགས་བཤད་བསྟན་བཅོས་ཕྱོགས་བསྒྲིགས་
འདུན་གྱི་ལས་བྱེད་པ་མཐོང་ངོ༌། །འདི་དག་གི་ཆོས་དང་ལོངས་སྤྱོད་ནི་བཟང་
ན་རྗེས་དང་གུས་པ་མེད་དོ་སྙམ་དུ། དྲུག་སྡེ་ལ། བདག་ཁྱེད་ཅག་གི་ནང་དུ་
རབ་ཏུ་བྱུང་ནའང་ལས་བྱེད་དུ་འཇུག་གམ། སྨྲས་པ། ཁྱོད་ལས་ཁྱད་པར་དུ་
འཕགས་པ་ཞིག་རབ་ཏུ་བྱུང་ནའང་ལས་བྱེད་དུ་འཇུག་ན་ཁྱོད་ལྟ་ཅི་སྨོས། ཞེས་
སྨྲས་པས། དེ་མཁས་པར་རློམ་པའི་རང་བཞིན་ཅན་ཞིག་ཡིན་པས་ཐབས་ཤིག་
བྱའོ་སྙམ་ནས། དགེ་སློང་གི་མདུན་དུ་ཀུན་སྤྱོད་རྣམས་བསླབས་ཏེ་མཐའ་
འཁོབ་ཏུ་སོང་ནས་སྐྲ་དང་ཁ་སྤུ་བྲེགས། གོས་ངུར་སྨྲིག་བགོས་ཏེ་འདུག་གོ །
དེ་དགེ་སློང་དག་གིས་མཐོང་ནས། མཉན་ཡོད་དུ་ཆོས་ཀྱི་རྗེ་མངོན་སུམ་དུ་
བཞུགས་ཤིང་། ཆོས་དང་ཟང་ཟིང་གི་ལོངས་སྤྱོད་ཀྱང་ཡོད་ན་ཅིའི་ཕྱིར་མི་འགྲོ།
ཞེས་ཡང་ཡང་བསྐུལ་བས་མཉན་ཡོད་དུ་སོང་ངོ༌། །དེ་ན་གདན་བཟང་པོ་
བཤམས། ཁ་ཟས་བསོད་པ་སྤྱི་བུངས་སུ་བཤམས་པ་མཐོང་ནས། གྲལ་གྱི་དང་
པོ་ན་འདུག་ན་ཡོན་བཤད་དགོས་པར་འགྱུར་རོ་སྙམ་ནས། སྟན་གཅིག་བོར་
ནས་གཉིས་པ་ལ་འདུག་གོ །ཀུན་ཤེས་ཀོའུ་དི་རྒྱ་འོངས་ནས་འདི་སུ་ཞིག་ཡིན་
བསམས་པ་དང་། རྐུ་ཐབས་སུ་གནས་པ་ཡིན་པར་ཤེས་ནས་སེ་གོལ་གྱི་སྒྲས་
བསྐུད་དོ། །དེ་བཞིན་དུ་ཤཱ་རིའི་བུ་དང༌། མོངྒལ་གྱི་བུ་སོགས་གནས་བརྟན་
རྣམས་ཀྱིས་ཀྱང་སེ་གོལ་གྱི་སྒྲས་བསླད་པས། དྲུག་སྡེའི་གན་དུ་སོང་བ་དང་།
གནས་བརྟེན་ལོ་དུ་ལོན། དེས་ན་ཚོད་ཀྱི་དབང་དུ་བྱས་ཏེ་ལོ་དྲུག་ཅུ་ལོན་ནོ་
ཟེར། བཅོམ་ལྡན་འདས་ཀྱིས་ཀྱང་ལོ་དྲུག་ཅུ་མ་བཞེས་ན་འདི་ག་ལ་ལོན་སྙམ་
178



དགེ་ལྡན་ལེགས་བཤད་ཀྱི་འགྲེལ་བ།
སྟེ། རྒན་ཞུགས་ཁྱོད་ཀྱི་མཁན་པོ་གང་ཡིན། དེས་ དགེ་སྦྱོང་གོ་ཏ་མའི་མཁན་
པོ་གང་ཡིན་ཟེར་བས། དྲུག་སྡེས་འདི་ནི་རང་གིས་རྟགས་བླངས་པའོ་ཞེས་དེའི་
རྐང་ལག་ནས་བཟུང་སྟེ་རྒན་པའི་མཐར་ཁྲིད་ནས། དགེ་འདུན་བཙུན་པ་
རྣམས་གསན་དུ་གསོལ། འཇིག་རྟེན་ན་རང་བྱུང་གཅིག་ནི་བཅོམ་ལྡན་འདས་
ལགས་ན་གཉིས་པ་ནི་རྒན་ཞུགས་འདི་ལགས་སོ། །འདི་ནི་གསོལ་བའོ། །ཞེས་
ཞུས་ཏེ་བསླད་དོ། །མཁས་བླུན་གཉིས་དབྱེ་འདུམ་དཀའ་སླའི་ཁྱད་པར་ནི། །
མཁས་པ་དང་པོ་དབྱེ་དཀའ་ཞིང༌། །
ཕྱེ་ནས་ཡང་ནི་འདུམ་པ་སླ། །
ལྗོན་ཤིང་གཅོད་པ་དཀའ་ན་ཡང་། །
སྦྱར་བའི་ཚེ་ན་འབྱར་ལ་ལྟོས། །
ཞེས་པ་ནི། གཞན་ཕན་གྱི་སེམས་བཟང་པོ་དང་ལྡན་པའི་མཁས་པ་དང་
འདྲིས་ཕྱིན་དང་པོ་སོ་སོར་དབྱེ་དཀའ་ཞིང་། གལ་ཏེ་ཕྱེ་ནའང་སླར་ཡང་འདུམ་
པ་ལ་དཀའ་ཚེགས་མེད་ཅིང་སླ་བ་ཡིན་ཏེ། དཔེར་ན། སྲ་ཞིང་མཁྲེགས་པའི་
ཤིང་དང་པོར་གཅོད་པ་ལ་དཀའ་ཚེགས་ཆེ་ན་ཡང་། བཅད་པའི་རྗེས་སུ་སླར་
སྦྱར་བའི་ཚེ་ན་འབྱར་སླ་བ་ལ་ལྟོས། ཞེས་དང་།
བླུན་པོ་དང་པོ་དབྱེ་སླ་ཞིང་། །
ཕྱེ་ནས་ཡང་ནི་འདུམ་པ་དཀའ། །
179



ལེགས་བཤད་བསྟན་བཅོས་ཕྱོགས་བསྒྲིགས།
སོལ་བ་ཆོག་པར་གྱུར་པ་ན། ། །
འབྱར་བའི་གོ་སྐབས་མེད་ལ་ལྟོས། །
ཞེས་པ་ནི། གཞན་དག་རྩྭ་ལྟར་སེམས་པའི་བླུན་པོ་ཕྱི་ཐག་མེད་པ་དང་
འདྲིས་ཀྱང་འགྱུར་ལྡོག་ཆེ་བས་དང་པོ་དབྱེ་སླ་ཞིང་། ཕྱེ་ཟིན་པའི་རྗེས་སུ་སླར་
ཡང་འདུམ་པ་དཀའ་བ་ཡིན་ཏེ། དཔེར་ན། སོལ་བ་དུམ་བུ་གཅིག་པ་ལྟར་སྣང་
ཡང་ཅུང་ཟད་ཙམ་གྱིས་ཆོག་པར་གྱུར་ལ། ཆག་ཟིན་པའི་རྗེས་སུ་ཐབས་ཇི་ལྟར་
བྱས་ཀྱང་དམ་པོར་འབྱར་བའི་གོ་སྐབས་མེད་པ་ལ་ལྟོས། ཞེས་པའོ། །ཕུགས་སུ་
ཕན་གནོད་ཇི་ལྟར་བྱེད་པའི་ཁྱད་པར་ནི༑
མཁས་པ་ཤིན་ཏུ་ཁྲོས་གྱུར་ཀྱང་། །
ཕུགས་སུ་ཕན་པ་ཁོ་ན་སྟེ། །
ཡི་དམ་ཆོས་སྐྱོང་ཁྲོས་ན་ཡང་། །
བར་ཆད་མཐའ་དག་སྲུང་ལ་ལྟོས། །
ཞེས་པ་ནི། ཁོང་ཁྲོའི་ཉེས་དམིགས་རིག་པའི་མཁས་པ་ནི་གནས་སྐབས་
རྐྱེན་དབང་གིས་ཤིན་ཏུ་ཁྲོས་པར་གྱུར་ཀྱང་ཕུགས་སུ་གང་ཕན་ཁོ་ན་བྱེད་པ་་་་
ཡིན་ཏེ། དཔེར་ན། དངོས་གྲུབ་སྩོལ་བའི་ཡི་དམ་དང་བསྟན་པ་སྲུང་བའི་
ཆོས་སྐྱོང་གཉིས་དགོས་དབང་གིས་ཁྲོས་པའི་ཚུལ་བསྟན་ན་ཡང་། བསྟན་འགྲོ་
ཡོངས་ཀྱི་གེགས་དང་བར་ཆད་མཐའ་དག་སྲུང་བར་བྱེད་པ་ལ་ལྟོས། ཞེས་
180



དགེ་ལྡན་ལེགས་བཤད་ཀྱི་འགྲེལ་བ། །
པའོ། །
བླུན་པོ་ཤིན་ཏུ་འཛུམ་ན་ཡང་། །
ཕུགས་སུ་གནོད་པ་ཁོ་ན་སྟེ། །
གཤིན་རྗེ་འཛུམ་པ་སྟོན་པ་ཡིས། །
སྲོག་ཆགས་གསོད་པའི་ཚུལ་ལ་ལྟོས། །
ཞེས་པ་ནི། གདུག་རྩུབ་ཅན་གྱི་བླུན་པོ་དེ་ཕྱིའི་རྣམ་འགྱུར་ཤིན་ཏུ་དགའ་
བ་ལྟར་འཛུམ་པ་སྟོན་ན་ཡང་། གལ་ལ་བབ་ན་ཕུགས་སུ་གནོད་པ་ཁོ་ན་བྱེད་པ་
ཡིན་ཏེ། དཔེར་ན། སྐྱེ་འགྲོ་ཀུན་གྱི་སྲོག་ལེན་པའི་གཤིན་རྗེ་དེ་ཕྱི་དགའ་བ་
ལྟར་འཛུམ་པ་སྟོན་ན་ཡང་། དེ་ཡིས་ཕུགས་སྲོག་ཆགས་རྣམས་ཀྱི་སྲོག་ལེན་པའི་
སྒོ་ནས་རིམ་གྱིས་གསོད་པར་བྱེད་པའི་ངང་ཚུལ་ལ་ལྟོས་ཤིག ཅེས་པའོ། །
མཁས་པ་འབྱོར་བའི་ཡོན་ཏན་བཤད་པ།
མཁས་པ་འབྱོར་བ་ཙམ་གྱིས་ནི། །
གཞན་ལ་མི་གནོད་བདེ་བར་གནས། །
རི་དྭགས་རྒྱལ་པོ་འགྲངས་པ་ན། །
གཞོགས་གཡས་ཕབ་ནས་ཉལ་ལ་ལྟོས། །
ཞེས་པ་སྟེ། སྔོན་གྱི་སྦྱིན་ཤུགས་དང་བསོད་ནམས་ལྡན་པའི་མཁས་པ་ནི་
ནོར་ལོངས་སྤྱོད་ཇི་ཙམ་འབྱོར་བ་དེ་ཙམ་གྱིས་རྒྱུད་དུལ་ཞིང་གཞན་དག་ལ་མི་་་
181



ལེགས་བཤད་བསྟན་བཅོས་ཕྱོགས་བསྒྲིགས།
གནོད་པར་བདེ་བར་གནས་པར་གྱུར་ཏེ། དཔེར་ན། རི་དྭགས་ཀྱི་རྒྱལ་པོ་
སེང་གེ་ཟས་ཀྱིས་ལྟོ་འགྲངས་ཤིང་ཚིམ་པ་ན་གཞན་ལ་གནོད་པ་མི་བྱེད་པར་་་་་
གཞོགས་གཡས་པ་འོག་ཏུ་ཕབ་ནས་བདེ་བར་ཉལ་ནས་འདུག་པ་ལ་ལྟོས། ཞེས་
པའོ། །བླུན་པོ་འབྱོར་བའི་ཉེས་དམིགས་ནི།
བླུན་པོ་ཅུང་ཟད་འབྱོར་བ་ན། །
གཞན་ལ་གནོད་པ་ཁོ་ན་སྟེ། །
ཝ་སྐྱེས་ཟས་ཀྱིས་འགྲངས་པ་ན། །
བརྒྱལ་ནས་ལྟས་ངན་སྒྲོག་ལ་ལྟོས། །
ཞེས་པ་ནི། བསོད་ནམས་ཆུང་བའི་བླུན་པོ་ནི་ཇི་སྲིད་དབུལ་ཞིང་ཕོངས་
པ་དེ་སྲིད་དུ་རང་བཞིན་བཟང་ལ། གལ་ཏེ་ཅུང་ཟད་འབྱོར་བའི་ཚེ་ན་དྲེགས་
ཤིང་གཞན་དག་ལ་ཁྱད་གསོད་དང་གནོད་པ་ཁོ་ན་བྱེད་དེ། དཔེར་ན། ཝ་སྐྱེས་
བཀྲེས་སྐོམ་གྱིས་གདུང་བ་ན་དུལ་བ་ལྟར་སྣང་ཡང་ཟས་ཀྱིས་ལྟོ་འགྲངས་པའི་ཚེ།
དྲེགས་ཤིང་བརྒྱལ་ནས་གཞན་ལ་ལྟས་ངན་གཏོང་བའི་ཐན་སྐད་སྒྲོག་པ་ལ་ལྟོས་་་
ཤིག ཅེས་པ་སྟེ། དཔལ་མགོན་ཀླུ་སྒྲུབ་ཀྱིས། ནོར་རམ་རིག་པ་ལྡན་གྱུར་ན། །
དམན་པ་རྣམས་ནི་དྲེགས་པར་འགྱུར། །གོ་འཕང་གཉིས་པོ་དེ་དག་གིས། །
མཁས་པ་ཤིན་ཏུ་དུལ་བར་འགྱུར། །ཞེས་གསུངས་སོ། །བརྩོན་འགྲུས་ཀྱི་ཡོན་
ཏན་བཤད་པ་ནི།
182



དགེ་ལྡན་ལེགས་བཤད་ཀྱི་འགྲེལ་བ།
མཁས་པ་ཡོན་ཏན་བསླབ་པའི་ཚེ། །
སྡུག་ཀྱང་སྲན་དུ་ཚུགས་པ་སྟེ། །
རྒྱ་མཚོར་བགྲོད་པར་དཀའ་ན་ཡང་། །
ནོར་བུ་ལོན་པས་འཚེངས་ལ་ལྟོས། །
ཞེས་པ་སྟེ། འཕྲལ་བདེ་ཙམ་ལ་མ་ཆགས་པའི་མཁས་པ་ནི་ཡོན་ཏན་
བསླབ་པར་བྱ་བའི་ཚེ་གནས་སྐབས་ཇི་ལྟར་སྡུག་ཀྱང་བཟོད་སྲན་ནམ་སྲན་་་་
ཚུགས་ནས་བརྩོན་པ་མི་འདོར་བ་ཡིན་ཏེ། དཔེར་ན། རྒྱ་མཚོ་ཆེན་པོ་ཁ་
ཞེང་ཆེ་ཞིང་དབའ་རླབས་དང་ཆུ་སྲིན་ཉའི་རིགས་ཅན་སོགས་ཀྱི་འཇིགས་པ་་་་
མང་བས་ཤིན་ཏུ་བགྲོད་པར་དཀའ་ན་ཡང་། སྡུག་སྲན་བྱས་ཏེ་ཕྱིན་པས་གང་
འདོད་ཀྱི་ནོར་བུ་ལོན་ནས་འདོད་དགུའི་འབྱོར་བས་ཡིད་འཚེངས་པ་ལ་ལྟོས།
ཞེས་པའོ། །དེས་ན་འཕྲལ་གྱི་བདེ་བ་ཙམ་ལ་ཆགས་ན་ཡོན་ཏན་གང་ཡང་མི་
ལོབ་སྟེ། ཤེས་རབ་སྡོང་བུ་ལས། བདེ་བ་འདོད་ན་རིག་པ་དོར། །རིག་པ་
འདོད་ན་བདེ་བ་དོར། །བདེ་ལྡན་རིག་པ་ག་ལ་འགྲུབ། །རིག་པ་དོན་གཉེར་ག་
ལ་བདེ། །ཞེས་དང༌། ས་སྐྱ་ལེགས་བཤད་ལས། མཁས་པ་སློབ་པའི་དུས་ན་སྡུག །
བདེ་བར་སྡོད་ལ་མཁས་མི་སྲིད། །ཅེས་གསུངས་སོ། །ལེ་ལོའི་ཉེས་དམིགས་ནི། །
བླུན་པོས་སྐྱིད་འདོད་ལེ་ལོས་འདའ། །
མ་བསླབ་ཡོན་ཏན་ཅི་ལ་འབྱུང་། །
183



ལེགས་བཤད་བསྟན་བཅོས་ཕྱོགས་བསྒྲིགས་
ཚོང་དང་ཞིང་ལས་མ་ནུས་པའི། །
ཁྱིམ་པ་ཕལ་ཆེར་དབུལ་ལ་ལྟོས། །
ཞེས་པ་ནི། འཕྲལ་བདེ་ཙམ་ལ་མགོ་འཁོར་བའི་བླུན་པོ་ནི། བདེ་ཞིང་
སྐྱིད་པ་ཁོ་ན་འདོད་ཀྱང་ལེ་ལོས་དུས་རྣམས་འདའ་བར་བྱས་ཏེ་བདེ་བའི་རྒྱུ་ལ་་
མི་སློབ་ཅིང་། དེ་ལྟར་མ་བསླབས་པས་འབྲས་བུ་ཡོན་ཏན་ཅི་ལ་འབྱུང་སྟེ་མི་
འབྱུང་ངོ་། །དཔེར་ན། འཇིག་རྟེན་འདི་ཡི་འཚོ་ཐབས་ཚོང་དང་ཞིང་ལས་
སོགས་གང་ཡང་མ་ནུས་པའི་ཁྱིམ་པ་ཕལ་ཆེར་དབུལ་ཞིང་ཕོངས་པ་ལ་ལྟོས།
ཞེས་པའོ། །ལེ་ལོའི་དབང་དུ་སོང་ན་ཆོས་དང་འཇིག་རྟེན་གང་ཡང་ཡོང་ས་
མེད་དེ། མདོ་སྡེ་དྲན་པ་ཉེར་བཞག་ལས། ཉོན་མོངས་རྣམས་ཀྱི་གཞི་གཅིག་
ནི། །ལེ་ལོ་ཡིན་ཏེ་གང་ལ་ཡོད། །གང་ལ་ལེ་ལོ་གཅིག་ཡོད་པ། །དེ་ལ་ཆོས་ཀུན་
མེད་པ་ཡིན། །ཞེས་གསུངས་སོ། །མཁས་པ་རང་སྐྱོན་ལྟ་བའི་ཕན་ཡོན་ནི།
མཁས་པ་རང་གི་སྐྱོན་ལ་ལྟ། །
དེ་ཡིས་བག་ཡོད་དགེ་ལེགས་ཐོབ། །
མ་སྐྱེས་དགྲ་ཡིས་རང་སྐྱོན་ལ། །
བལྟས་པས་བདེན་པ་མཐོང་ལ་ལྟོས། །
ཞེས་པ་ནི། རྒྱུན་དུ་རང་གི་སྒོ་གསུམ་གྱི་སྤྱོད་པ་ལ་བྱ་ར་བྱེད་པའི་མཁས་
པ་དེ་ནི་རང་གི་སྐྱོན་མཚང་རྣམས་ངོས་བཟུང་ནས་དེ་ལ་སྐྱོན་དུ་ལྟ་ཞིང་སྤོང་
184



དགེ་ལྡན་ལེགས་བཤད་ཀྱི་འགྲེལ་བ།
བར་བྱེད་ལ། དེ་ཡིས་ཉེས་སྤྱོད་ལས་ལྡོག་པའི་བག་ཡོད་ཀྱིས་རྒྱུ་དགེ་བ་དང་
འབྲས་བུ་ལེགས་པའི་བདེ་བ་ཕུན་སུམ་ཚོགས་པ་ཐོབ་པར་འགྱུར་ཏེ། དཔེར་ན།
རྒྱལ་པོ་མ་སྐྱེས་དགྲ་ཡིས་རང་གི་ཉེས་སྐྱོན་ཡབ་རྒྱལ་པོ་བཀྲོངས་པ་སོགས་སྡིག་་་
པ་ཚབས་པོ་ཆེ་བྱས་པ་ལ་སྐྱོན་དུ་བལྟས་ཏེ་འགྱོད་པ་དྲག་པོ་བྱས་པས་བདེན་པ་
མཐོང་བ་ལ་ལྟོས་ཤིག ཅེས་པ་སྟེ། སྤྱིར་བདེན་པ་མཐོང་བ་ནི་བདག་མེད་
མངོན་སུམ་དུ་རྟོགས་པའི་མཐོང་ལམ་ཐོབ་པ་ལ་བྱེད་ཀྱང་། འདུལ་བ་ལུང་ལས་
མ་སྐྱེས་དགྲ་འཕགས་ལམ་ཐོབ་པའི་བཤད་པ་མེད་ལ། མ་སྐྱེས་དགྲའི་འགྱོད་པ་
བསལ་བའི་མདོ་ལས། སྟོང་ཉིད་ཀྱི་ཏིང་ངེ་འཛིན་མངོན་དུ་གྱུར་པའི་མཐུས་
ལས་སྒྲིབ་ཕལ་ཆེར་དག་ཅིང་། ཕྱི་མར་དམྱལ་བར་རིབ་ཙམ་སྐྱེས་ནས་དེ་མ་
ཐག་ཐར་ཏེ་སྟེང་ཕྱོགས་སངས་རྒྱས་ཀྱི་ཞིང་དུ་སྐྱེ་བར་གསུངས་སོ། །དེས་ན་མ་
སྐྱེས་དགྲ་རྒྱུན་ཞུགས་ཀྱི་འབྲས་བུ་ཐོབ་པར་གསུངས་པ་དང་། ལ་ལས་དགྲ་
བཅོམ་ཐོབ་པར་བཤད་པ་དང་། འགའ་ཞིག་ཤི་འཕོས་ནས་ཡུད་ཙམ་དམྱལ་
བར་སྐྱེས་ནས་དེ་ལས་ཐར་ཏེ་ལྷར་སྐྱེས་ནས་འཕགས་པ་ཤ་ནའི་གོས་ཅན་ལ་་་་་
ཆོས་མཉན་པས་རྒྱུན་ཞུགས་ཐོབ་པར་བཤད་པ་སོགས་ལ་མདོའི་ཁུངས་ཡོད་་་་
མེད་དཔྱད་པར་བྱའོ། །དེ་ཡང་རྒྱལ་པོ་མ་སྐྱེས་དགྲ་སྡིག་གྲོགས་ལྷས་བྱིན་གྱིས་
བསྐུལ་ནས་ཡབ་ཆོས་ལྡན་གྱིས་རྒྱལ་པོ་བཀྲོངས། སྟོན་པ་ལ་གླང་ཆེན་བད།
དགེ་འདུན་ཕོ་མོའི་འཚོ་བ་བཅད། དགྲ་བཅོམ་མ་སེར་སྐྱ་བཟང་མོ་དབང་མེད་
དུ་ཆུང་མར་བཀུག་པ་སོགས་སྡིག་པ་ཆེན་པོ་བྱས་ལ་འགྱོད་པ་དྲག་པོ་བྱས་ཏེ།
185



ལེགས་བཤད་བསྟན་བཅོས་ཕྱོགས་བསྒྲིགས།
ཟས་ཀྱི་རོ་མི་ཚོར་གཉིད་མི་འོང་། དུས་རྒྱུན་དུ་ཡིད་མི་བདེ་བས་མནར་ནས།
སྟོན་པ་ལ་ཞུས་པས། འཇམ་དཔལ་མ་གཏོགས་གཞན་གྱིས་ཁྱོད་ཀྱི་འགྱོད་པ་
དང་ཐེ་ཚོམ་སེལ་མི་ནུས་གསུངས་པས། རྒྱལ་པོས་འཕགས་པ་འཇམ་དཔལ་
འཁོར་བཅས་རྒྱལ་པོའི་ཁབ་ཏུ་སྤྱན་དྲངས་ཏེ་བསྙེན་བཀུར་ཕུན་སུམ་ཚོགས་པ་་་
ཞུས། དེ་ནས་འཇམ་དཔལ་གྱིས་རྒྱལ་པོ་ལ་སྡིག་པ་དང་འགྱོད་པའི་ངོ་བོ་ཇི་
ལྟར་འདུག་ལྟོས་ཤིག་ཅེས་སོགས་དོན་དམ་ལ་སྦྱར་བའི་ཆོས་གསུངས་པས། མ་
སྐྱེས་དགྲས་སྟོང་བ་ཉིད་ཀྱི་རྗེས་སུ་མཐུན་པའི་བཟོད་པ་ཐོབ། འཇམ་དཔལ་ལ་
ཡོན་དུ་གོས་འབུམ་རི་བ་ཞིག་ཕུལ་བ་ན་འཇམ་དཔལ་མ་མཐོང་། ནམ་མཁའ་
ནས་གང་མཐོང་བ་ལ་ཕུལ་ཅིག་ཟེར་བའི་སྒྲ་ཞིག་བྱུང་བ་ན་ཕུལ་བས་ཀྱང་སུ་་་་
ཡང་མ་མཐོང་ཞིང་། མཐར་རང་ཡང་མ་མཐོང་བས་བདག་ཏུ་འདུ་ཤེས་པའི་
རྣམ་རྟོག་དང་བྲལ་ནས་འགྱོད་པ་བསལ་ཏེ་སྟོང་ཉིད་ཀྱི་ཏིང་ངེ་འཛིན་གྱི་ངང་་་
དུ་སོང་། ཏིང་ངེ་འཛིན་ལས་ལངས་པ་དང་འཕགས་པ་འཇམ་དཔལ་སོགས་
དངོས་སུ་མཐོང་ངོ་། །དེ་ནས་ཤཱ་རིའི་བུས་བཅོམ་ལྡན་འདས་རྒྱལ་པོ་མ་སྐྱེས་
དགྲའི་ལས་ཅི་ཙམ་ཞིག་དག་ཞུས་པས། སྟོན་པས་ལས་སྒྲིབ་རི་རབ་ཙམ་ནི་
བྱང༌། ཡུངས་དཀར་གྱི་འབྲུ་ཚད་ཙམ་ནི་ལུས་ཏེ། ཤི་འཕོས་ནས་པུཎྜ་རི་ཀ་
ལྟར་གས་པའི་དམྱལ་བར་བབས་ནས་དེ་མ་ཐག་ཐར་ཏེ་སྟེང་ཕྱོགས་སངས་རྒྱས་་་
ཀྱི་ཞིང་དུ་སྐྱེ་བར་འགྱུར་རོ་གསུངས། བླུན་པོ་གཞན་སྐྱོན་རྟོག་པའི་ཉེས་
དམིགས་ནི།
186



དགེ་ལྡན་ལེགས་བཤད་ཀྱི་འགྲེལ་བ།
བླུན་པོ་གཞན་གྱི་སྐྱོན་ལ་ལྟ། །
དེ་ཡིས་བག་མེད་སྡུག་བསྔལ་ཐོབ། །
ལེགས་པའི་སྐར་མས་སངས་རྒྱས་ཀྱི། །
སྐྱོན་ལ་བལྟས་པའི་རྣམ་སྨིན་ལྟོས། །
ཞེས་པ་ནི། རང་ཉིད་མཆོག་ཏུ་འཛིན་པའི་བླུན་པོས་ནི་གཞན་གྱི་སྐྱོན་ལ་
ལྟ་བར་བྱེད་ཅིང་དེ་ཡིས་རང་ཉིད་བག་མེད་ཅི་དགར་སྤྱོད་པས་འཕྲལ་དང་ཡུན་
དུ་སྡུག་བསྔལ་འབའ་ཞིག་འཐོབ་པར་འགྱུར་ཏེ། དཔེར་ན། དགེ་སློང་ལེགས་
པའི་སྐར་མས་ལོ་ཉི་ཤུ་བར་སྟོན་པའི་དྲུང་དུ་བསྡད་ཀྱང་སངས་རྒྱས་ཀྱི་མཛད་་་
པ་ཐམས་ཅད་ཐོག་དང་སྐྱོན་འབའ་ཞིག་ཏུ་བལྟས་པས་ལོག་ལྟས་དགེ་རྩ་ཆད་་་་
ཅིང་མཐོང་ཆོས་ལ་ས་གས་ནས་དམྱལ་བར་ལྟུང་བའི་རྣམ་སྨིན་ལ་ལྟོས་ཤིག
ཅེས་པའོ། །དེ་ཡང་རྒྱལ་པོ་ཟས་གཙང་གི་སྤུན་ཟས་དཀར་ལ་སྐར་མ་རྒྱལ་དེ་ལ་
བུ་ཞིག་སྐྱེས་པའི་མིང་རྒྱལ་ལམ། ལེགས་པའི་སྐར་མ་ཞེས་བཏགས་སོ། །དེ་ཆེར་
སྐྱེས་ཏེ་རབ་ཏུ་བྱུང་ནས་ལོ་ཉི་ཤུ་བར་དུ་སྟོན་པའི་ཉེ་གནས་བྱས། མདོ་སྡེ་བཅུ་
གཉིས་ཁ་ཏོན་བྱེད་ཅིང་བསམ་གཏན་བཞི་ཐོབ་ཀྱང་ལོག་ལྟའི་དབང་དུ་སོང་སྟེ།
སྟོན་པའི་མཛད་པ་ཐམས་ཅད་གཞན་མགོ་བསྐོར་བའི་ཟོག་དང་སྐྱོན་འབའ་་་་
ཞིག་ཏུ་མཐོང་ངོ༌། །སྐབས་ཤིག་བཅོམ་ལྡན་འདས་རྒྱལ་པོའི་ཁབ་ན་བཞུགས་ཏེ་
ནམ་གྱི་ཆ་སྟོད་ལ་འཆག་སར་ལྷའི་དབང་པོ་བརྒྱ་བྱིན་ལ་ཆོས་སྟོན་ཏོ། །ཡུལ་དེ་
ན་བྱིས་པ་དག་ངུ་བ་ན་ཡི་དྭགས་བ་ཀུ་ལ་འོང་ངོ་ཞེས་བསྡིགས་པར་བྱེད་ལ།
187



ལེགས་བཤད་བསྟན་བཅོས་ཕྱོགས་བསྒྲིགས།
དེའི་ཚེ་དགེ་སློང་ལེགས་སྐར་གྱིས་སྟོན་པའི་གཡོག་བྱེད་པས་ན་སྟོན་པ་བསྙལ་་་་
དགོས་ཕྱིར་ཡུན་རིང་ཐོགས་པས་མ་མགུ་ནས། མྱུར་དུ་གནས་ཁོང་དུ་གཤེགས་
ཤིག་ཡི་དྭགས་བ་ཀུ་ལ་འོང་ངོ་ཞེས་བསྡིགས་སོ། །སྟོན་པས་ང་ནི་འཇིགས་པ་
དང་བྲལ་བའོ་གསུངས། བརྒྱ་བྱིན་གྱིས་གང་ཟག་འདི་ལྟ་བུ་ཡང་སངས་རྒྱས་ཀྱི་
ཆོས་ཀྱི་ནང་དུ་ཚུད་དོམ་ཞེས་ཁ་ཟེར་རོ། །སངས་རྒྱས་ཀྱི་བསྟན་པ་ལ་ཞུགས་
ཀྱང་མི་དགེ་བའི་བཤེས་གཉེན་ལ་བསྟེན་པའི་ཕྱིར། སྟོན་པས་ཆོས་ཇི་ཙམ་
བསྟན་ཀྱང་ཡིད་ཆེས་ཤིང་འཛིན་པའི་བསམ་པ་ཡེ་མེད་ལ་མདོ་སྡེ་བཅུ་གཉིས་ཁ་
ཏོན་བྱས་ཀྱང་ཐ་ན་ཚིགས་བཅད་གཅིག་ཙམ་གྱི་དོན་མ་ཤེས་ལ་ཕན་ཡང་མ་་་་
ཐོགས་སོ། །ལན་གཅིག་སྟོན་པ་ཀ་ཤིའི་གྲོང་ཁྱེར་ཞིག་ཏུ་བསོད་སྙོམས་ལ་བྱོན་
པའི་ཚེ་སེམས་ཅན་ཚད་མེད་པ་སྙེད་སྟོན་པའི་ཞབས་རྗེས་མཐོང་བར་མོས་པ་ནི་
ཕྱི་བཞིན་འབྲངས་ཏེ་རྗེས་བསུབ་པར་བྱེད་ཀྱང་མ་ནུས་ནས་ངན་སེམས་སྐྱེས་སོ།།
དེར་གཅེར་བུ་བ་ཞིག་ལུས་རྒུད་པོར་བྱས་ནས་སྦྱང་མ་ཟ་བ་མཐོང་ནས། འཇིག་
རྟེན་ན་གལ་ཏེ་དགྲ་བཅོམ་པ་ཞིག་མཆིས་ན་མི་འདི་མཆོག་ཏུ་གྱུར་པ་སྟེ། འདི་
ལ་རྒྱུ་ཡང་མེད་ལ་འབྲས་བུ་ཡང་མེད་དོ་ཟེར། སྟོན་པས་གླེན་པ་འདི་ནི་ཕ་མ་
ཡང་བསད་དེ་སྦང་མ་ཟ་ན་དགྲ་བཅོམ་པར་ག་ལ་རུང་། གདོན་མི་ཟ་བར་
མཚམས་མེད་པའི་སེམས་ཅན་དམྱལ་བར་ལྟུང་བར་འགྱུར་རོ་གསུངས་པས།
ལེགས་སྐར་གྱིས་ཆེན་པོ་བཞིའི་རང་བཞིན་ནི་འགྱུར་ཡང་སྲིད་ཀྱི་མི་འདི་དམྱལ་་
བར་ལྷུང་བ་ནི་གནས་མ་མཆིས་སོ་ཟེར་རོ། །རྒྱལ་པོའི་ཁབ་ན་གཅེར་བུ་བ་སྡུག་
188



དགེ་ལྡན་ལེགས་བཤད་ཀྱི་འགྲེལ་བ།
བསྔལ་འགྱུར་ཞེས་བྱ་བ་ཞིག་ཡོད་པ་ལ་བློ་ཕུགས་གཏད་དེ་འདི་དགྲ་བཅོམ་པ་་་
ཡིན་ཟེར། སྟོན་པས་དེ་སྡིག་ལྟ་ཅན་ཏེ་དགྲ་བཅོམ་པ་ག་ལ་ཡིན་གསུངས་པས།
ཅིའི་སླད་དུ་དགྲ་བཅོམ་པ་ལ་ཕྲག་དོག་མཛད་ཟེར། ང་ནི་ཕྲག་དོག་མི་བྱེད་ཀྱི་
ཁྱོད་ཀྱིས་སྡིག་ལྟ་ངན་པ་སྐྱེས་ཏེ། ད་སྟེ་ཞག་བདུན་ན་འདི་མ་ཞུ་བའི་ནད་ཀྱིས་
ཤི་ནས་སྐྱུགས་པ་ཟ་བའི་ཡི་དྭགས་སུ་སྐྱེའོ་གསུངས་པས། ལེགས་སྐར་གྱིས་དེ་ལ་
དགེ་སྦྱོང་གོ་ཏ་མ་ཁྱོད་ལ་འདི་སྐད་ཟེར་གྱི། ཁྱོད་ཞག་བདུན་གྱི་བར་ཁ་ཟས་མ་
ཟ་ཞིག དེའི་ལུང་བསྟན་རྫུན་དུ་འགྱུར་བར་བྱའོ་ཟེར་ནས། དེས་ཅི་ཡང་མ་
ཟོས་ཏེ་ཞག་བདུན་ཚང་ནས་བུ་རམ་ཟོས་ཤིང་ཆུ་འཐུངས་པས་མ་ཞུ་སྟེ་ཤི་བར་་་
གྱུར་ཏོ། །དེའི་རོ་དུར་ཁྲོད་དུ་བསྐྱལ་བའི་དྲུང་དུ་ལེགས་སྐར་སོང་ནས། ཁྱོད་
ཤིའམ་དྲིས་པས། ཁོ་བོ་མ་ཞུ་བའི་ནད་ཀྱིས་ཤི་ནས་འདིར་སྐྱུགས་པ་ཟ་བའི་ཡི་
དྭགས་སུ་སྐྱེས་སོ་ཟེར། དེར་ལེགས་སྐར་གྱིས་སྟོན་པ་ལ་གཅེར་བུ་བ་སྡུག་བསྔལ་
འགྱུར་ཚེ་འཕོས་ནས་སུམ་ཅུ་རྩ་གསུམ་གྱི་ལྷར་སྐྱེས་སོ་ཟེར་བས། སྟོན་པས་གླེན་
པ་དགྲ་བཅོམ་པ་སླར་སྲིད་པར་སྐྱེའམ་གསུང་ངོ༌། །དེ་ནས་སངས་རྒྱས་དང་
ཆོས་ཀྱང་མེད་ཡང་དག་པར་ན་རྒྱུ་དང་འབྲས་བུ་ཡང་མེད་སྙམ་སྟེ་ལོག་ལྟས་་་་་
བསམ་གཏན་ལས་ཉམས་ནས། ཆུ་བོ་དགའ་སྐྱིད་ཀྱི་འགྲམ་དུ་སོང་སྟེ་གནས་
སོ། །དེར་སྟོན་པ་འཁོར་བཅས་གཤེགས་པ་རྒྱང་རིང་པོ་ནས་མཐོང་ནས་མི་དགེ་
བའི་སེམས་ངན་པ་སྐྱེས་པས་དགེ་བའི་རྩ་བ་བ་སྤུའི་ཉག་མ་ཙམ་ཡང་མ་ལུས་ཏེ།
དེ་ཉིད་དུ་ས་གས་ནས་མཚམས་མེད་པའི་དམྱལ་བར་ལྷུང་ངོ༌། །སྟོན་པས་ངས་
189



ལེགས་བཤད་བསྟན་བཅོས་ཕྱོགས་བསྒྲིགས།
ལེགས་པའི་སྐར་མ་ལོ་ཉི་ཤུ་ཚང་བར་ལྷན་ཅིག་གནས་ཏེ། དེ་ལྟར་མ་བྱས་ན་
དེས་སེམས་ཅན་ཚད་མེད་པ་ཞིག་སྡིག་པ་མི་དགེ་བའི་ལས་ལ་གཟུད་པར་འགྱུར་
ལ། དེའི་ནུ་བོ་དགའ་བོ་དང་། ཉེ་དགའ་བོ་དང་། སྲས་སྒྲ་གཅན་འཛིན་ལ་
སོགས་པ་རབ་ཏུ་བྱུང་བས་གལ་ཏེ་ལྷས་བྱིན་དང་། ལེགས་པའི་སྐར་མ་དག་
རབ་ཏུ་མ་བྱུང་ན་དེ་དག་རྒྱལ་སྲིད་ཐོབ་སྟེ་ཤཱཀྱ་བ་མང་པོ་ལ་གནོད་པ་བྱེད་་་་་་
ཅིང་སངས་རྒྱས་ཀྱི་བསྟན་པ་འཇིག་པར་བྱེད་དོ། །དེའི་ཕྱིར་དེ་དག་རབ་ཏུ་
བྱུང་ནས་ངས་བསྟེན་པར་བྱས་པ་ཡིན་གསུངས་ཏེ་མདོ་མྱང་འདས་ཆེན་པོ་རྒྱུ་་་
ནག་འགྱུར་ལས་བྱུང་ངོ༌། །མཁས་པས་གཞན་གྱི་དྲིན་གཟོ་བ་ནི།
མཁས་པ་གཞན་གྱིས་ཕན་བཏགས་པའི། །
བྱས་པ་ཤེས་ཤིང་དྲིན་དུ་གཟོ། །
ཀུན་ཏུ་རྒྱུ་ཡིས་རྒྱལ་པོ་ཞིག །
སྡིག་དང་བྲལ་བའི་བྱུང་བ་ལྟོས། །
ཞེས་པ་སྟེ། བདག་ཉིད་ཆེན་པོ་མཁས་པ་ནི་གཞན་གྱིས་ཕན་བཏགས་པའི་
བྱས་པ་ཆུང་ངུའང་ཤེས་ཤིང་དྲིན་དུ་གཟོ་བར་བྱེད་དེ། དཔེར་ན། སེམས་པ་
ཆེན་པོ་ཀུན་ཏུ་རྒྱུ་བྱང་ཆུབ་ཅེས་བྱ་བས་རང་ཉིད་ལ་སྔར་འབྲེལ་བ་བཞག་པའི་''
རྒྱལ་པོ་ཞིག་བླུན་པོ་ལོག་ལྟ་ཅན་རྣམས་ཀྱིས་སྡིག་ལྟ་ལ་སྦྱར་བ་ན་ཐབས་མཁས་
ཀྱིས་ལྟ་ངན་དེ་དང་བྲལ་བར་བྱས་པའི་སྔོན་གྱི་བྱུང་བ་ལ་ལྟོས་ཤིག ཅེས་ཏེ་
གཏམ་རྒྱུད་གོང་དུ་བཤད་ཟིན་ཏོ། །བླུན་པོས་དྲིན་ལན་ལོག་འཇལ་བྱེད་པ་ནི།
190



དགེ་ལྡན་ལེགས་བཤད་ཀྱི་འགྲེལ་བ།
བླུན་པོ་དྲིན་དུ་མི་གཟོ་བས། །
ཕན་བཏགས་ལན་དུ་གནོད་པ་བྱེད། །
སྤྲེའུས་གཡང་ལས་བསྒྲལ་བ་ཡི། །
མི་ངན་གྱི་ནི་སྤྱོད་ཚུལ་ལྟོས། །
ཞེས་པ་ནི། ཁྲེལ་མེད་ངོ་ཚ་བྲལ་བའི་བླུན་པོས་ནི་གཞན་གྱིས་བྱས་པ་དྲིན་
དུ་མི་གཟོ་བའི་སྒོ་ནས་ཕན་བཏགས་པའི་ལན་དུ་གནོད་པ་སྐྱེལ་བར་བྱེད་དེ།
དཔེར་ན། སྤྲེའུ་བྱང་ཆུབ་སེམས་དཔས་མི་ཞིག་གཡང་ས་ཆེན་པོར་ལྟུང་བ་སྙིང་
རྗེས་བསྒྲལ་བར་བྱས་ཏེ་སྲོག་བསྐྱབས་པའི་དྲིན་ལན་དུ་གསོད་པར་གཟས་པའི་་་
མི་ངན་པ་དེའི་སྤྱོད་ཚུལ་ལ་ལྟོས་ཤིག ཅེས་པའོ། །སྔོན་བྱང་ཆུབ་སེམས་དཔའ་
གངས་རི་དང་ཉེ་བའི་ནགས་ཚལ་མཐིལ་སྡིངས་དང་ཤང་ཤོང་གཅོང་རོང་ཟབ་
མོ་སོགས་སྣ་ཚོགས་པའི་དགོན་པའི་གནས་ཤིག་ན་བསམས་བཞིན་དུ་སྤྲེའུ་ཆེན་་་
པོ་ཞིག་ཏུ་སྐྱེས་པར་གྱུར་ཏོ། །དེ་ནི་སྙིང་རྗེའི་རང་བཞིན་ཅན་ཤིང་ལོ་དང་
འབྲས་བུ་ཙམ་གྱིས་འཚོ་ཞིང་སྲོག་ཆགས་ལ་ནམ་ཡང་འཚེ་བར་མི་བྱེད་དོ། །
དེའི་ཚེ་མི་ཞིག་བ་སྟོར་ནས་འཚོལ་ཞིང་སོང་བ་མགོ་འཁོར་ཏེ་འཁྱམས་ནས་་་་་་
ཕྱོགས་དེར་སོང་ངོ༌། །དེར་ལུས་ངལ་ཞིང་བཀྲེས་སྐོམ་གྱིས་ཉམ་ཐག་པས་ཤིང་
ཏིན་ཏུ་ཀའི་འབྲས་བུ་སྨིན་པ་ཞིག་རྙེད་དེ་ཟོས་པས་རབ་ཏུ་ཞིམ་པར་གྱུར་ནས།
དེ་བཙལ་བའི་ཕྱིར་ཕྱོགས་ཀུན་ཏུ་བལྟས་པས་གཡང་ས་ཟབ་མོ་ཞིག་གི་ཁ་ན་་་་་
ཤིང་དེ་ཡོད་པར་མཐོང་ངོ༌། །དེ་ནས་འབྲས་བུ་ཟ་འདོད་དེ་ཤིང་དེའི་ཡལ་ག་
191



ལེགས་བཤད་བསྟན་བཅོས་ཕྱོགས་བསྒྲིགས།
གཡང་ས་ཕྱོགས་སུ་དུད་པ་ཞིག་གི་ཁར་འཛེགས་པས། ཡལ་ག་དེ་སྟ་རེས་བཅད་
པ་བཞིན་དུ་ཆག་ནས་ཡལ་ག་དེ་དང་བཅས་གཅོང་རོང་ཟབ་མོ་ཁོར་ཡུག་ཐམས་
ཅད་བྲག་གིས་བསྐོར་བའི་ཁྲོན་པ་འདྲ་བ་ཞིག་ཏུ་ལྟུང་བར་གྱུར་ཏོ། །ཤིང་ལོ་
སྟུག་པོ་དང་། གཡང་ས་དེའི་ནང་དུ་ཆུ་ཟབ་མོ་ཞིག་ཀྱང་ཡོད་པས་ལུས་བསྣད་
པ་དང་ཡན་ལག་ཆག་གྲུམ་སོགས་མ་བྱུང་ངོ་། །དེ་ནས་བལྟས་པས་ཕྱོགས་གང་
ནས་ཀྱང་ཐར་བའི་ལམ་མེད་པར་མཐོང་ནས། གསོན་པའི་རེ་ཐག་ཆད་དེ་མྱ་
ངན་གྱིས་མིག་མཆི་མས་གང་བཞིན་སྨྲེ་སྔགས་འདོན་ཅིང་རེ་ཞིག་གནས་པ་ན།
སྤྲེའུ་བདག་ཉིད་ཆེན་པོ་དེ་ཟས་འཚོལ་ཞིང་ཕྱོགས་དེར་འོངས་ནས་གད་པའི་ཁ་
ནས་མར་བལྟས་པས། ཉམ་ཐག་པའི་མི་དེ་མཐོང་ནས་སྙིང་རྗེ་སྐྱེས་ཏེ་མིའི་སྐད་
དུ་སྨྲས་པ། མི་ཡིས་ཐར་བ་མ་ཡིན་པའི། །གཡང་ས་དེ་ན་འདུག་པ་ཁྱོད། །ཅི་
ཕྱིར་འདིར་འོངས་སུ་ཞིག་ཡིན། །དེ་ནི་ལེགས་པར་སྨྲ་བའི་རིགས། །མི་དེས་ཕྱག་
འཚལ་ནས་ཐལ་མོ་སྦྱར་ཏེ། ལྷ་དཔལ་བདག་ནི་མི་ཞིག་ལགས། །འཁྱམས་ནས་
ནགས་ན་རྒྱུ་བ་ལས། །ཤིང་འདིའི་འབྲས་བུ་འཚོལ་འཚོལ་ནས། །འདི་ལྟ་བུ་ཡི་
ཉམ་ཉེས་བྱུང་། །དེ་བས་གཉེན་བཤེས་དང་ཡང་བྲལ། །ཉམ་ཉེས་ཆེན་པོ་བྱུང་
བ་ལ། །སྤྲེའུ་ཚོགས་མང་པོའི་མགོན་པོ་ཁྱོད། །བདག་གི་སྐྱབས་ཀྱང་མཛད་དུ་
གསོལ། །ཞེས་ཟེར་བ་ཐོས་ནས་སྙིང་རྗེ་ཆེན་པོ་སྐྱེས་ཏེ། ཁྱོད་མྱ་ངན་དང་
འཇིགས་པར་མ་བྱེད་ཅིག ཁྱོད་ལ་གཉེན་གྱི་བྱ་བ་གང་ཡིན་ཐམས་ཅད་ངས་
བྱའོ། །ཞེས་དབུགས་ཕྱུང་ནས་རྡོ་མིའི་ལྗིད་ཚད་ཅིག་ལ་གོམས་པར་བྱས་ཏེ་རང་
192



དགེ་ལྡན་ལེགས་བཤད་ཀྱི་འགྲེལ་བ།
གི་མཐུ་སྟོབས་སད་པས་མི་དེ་དབྱུང་ནུས་པར་མཐོང་ནས། གཡང་ས་དེའི་ནང་
དུ་བབ་མི་དེ་རྒྱབ་ཏུ་ཁུར་བས་རབ་ཏུ་ལྕི་བས་ནོན་ཏེ་ཤིན་ཏུ་དཀའ་སེ་བ་ལ་་་་་
སྙིང་སྟོབས་ཆེན་པོ་དང་། བཟོད་སྲན་བསྐྱེད་དེ་སྡུག་བསྔལ་ཆེན་པོས་སྟེང་དུ་
ཐོན་ནོ། །དེར་ཤིན་ཏུ་ངལ་ཞིང་ཆད་ནས་མི་དེ་ལ་ནགས་ཚལ་འདིར་འཇིགས་
པ་མང་ཕྱིར་ཁྱོད་ཀྱིས་བདག་ཅག་གཉིས་ཅུང་ཟད་སྲུངས་ཤིག་ཅེས་བསྒོ་བས།
མི་དེས་ཁྱོད་ནི་བདེ་བར་ཉོལ་ཞིག་བདག་བསྲུང་བར་བྱའོ། །ཞེས་ཟེར་བས་རྡོ་
ལེབ་ཅིག་གི་སྟེང་དུ་ཉལ་ལོ། །དེ་ནས་ངོ་ཚ་དང་ཁྲེལ་ཡོད་རྒྱང་རིང་དུ་སྤངས་
པའི་མི་ངན་དེས་དྲིན་གང་ཡང་བསམ་རྒྱུ་མེད་པར་འདི་བསད་ནས་ཤ་ཟོས་ན་་་་
བདག་གི་ལུས་བརྟས་ཤིང་ད་གོན་པའི་གནས་འདི་ལས་ཐར་བ་མི་དཀའོ་སྙམ་་་་
ནས། རྡོ་ཆེན་པོ་ཞིག་བཏེགས་ཏེ་སྤྲེའུ་བདག་ཉིད་ཆེན་པོ་དེའི་མགོ་བོའི་སྟེང་དུ་
འཕངས་པས་ཐད་ཀར་མ་ཕོག་པར་ཟུར་ཞིག་ཕོག་སྟེ་མགོ་ལ་རྨ་བྱུང་བ་དང་།
དངངས་ཤིང་རྟབ་རྟབ་པོར་མྱུར་བར་ལངས་ཏེ་བལྟས་པས། མི་ངན་དེ་སྐྱེངས་
བཞིན་དུ་མགོ་སྨད་དེ་འདུག་པ་མཐོང་ནས། མི་དེས་དེ་ལྟར་བྱས་པར་ངེས་ནས་
ཡིད་ཆད་ཅིང་ལྷག་པར་སྙིང་རྗེ་བའི་སེམས་སྐྱེས་ནས་མིག་མཆི་མས་གོང་བཞིན་་་
དུ་སྨྲས་པ། བཞིན་བཟང་ཁྱོད་ནི་མིར་གྱུར་ཕྱིར། །རིགས་དང་མི་རིགས་འབྱེད་
པས་ན། །བདག་ལ་གནོད་པ་གཞན་བྱུང་ནའང་། །ཁྱོད་ཀྱིས་བཟློག་པར་རིགས་
པ་ལ། །མི་བཟད་ངན་འགྲོར་ལྟུང་བྱེད་པའི། །སྤྱོད་ངན་འདི་འདྲ་ཅི་ཕྱིར་བྱས། །
བདག་གིས་གྲོང་འདབས་བསྐྱལ་བར་བྱ། །ཕྱིན་ཆད་སྡིག་ལས་སྤང་བར་གྱིས། །
193



ལེགས་བཤད་བསྟན་བཅོས་ཕྱོགས་བསྒྲིགས།
ཞེས་སྙིང་བརྩེ་བས་གདམས་ནས་མི་ངན་དེ་གྲོང་འདབས་སུ་བསྐུལ་ནས་སླར་་་་་
ནགས་ཀྱི་ནང་དུ་སོང་ངོ༌། དེ་ནས་མི་དེ་མཐོང་ཆོས་ལ་དེ་མ་ཐག་མཛེ་ནད་
དྲག་པོས་ཐེབས་ཏེ་ལུས་མི་སྡུག་ཅིང་འཇིགས་སུ་རུང་བ་ཞིག་ཏུ་གྱུར་ནས། མི་
མཐོང་ཚད་ཀྱིས་འདི་ནི་སྡིག་པ་མངོན་སུམ་མོ་སྙམ་ནས་རྡོ་འཕེན་ཞིང་དབྱུག་་་
པས་སྐྱོད་པར་བྱེད་དེ་མི་མེད་དགོན་པར་ཡི་དྭགས་བཞིན་འཁྱམས་པ་ན། རྒྱལ་
པོ་ཞིག་རི་དྭགས་གཤོར་དུ་སོང་བ་མཐོང་ནས་དངངས་ཏེ། ཁྱོད་ནི་ཡི་དྭགས་
སམ། འདྲེའམ། ཅི་ཞིག་ཡིན་དྲིས་པས། རྒྱལ་པོ་ཆེན་པོ་བདག་ནི་མི་ཞིག་
ལགས་ཏེ། སྡིག་པའི་ལས་ཚབས་ཆེན་བྱས་པས་འདི་ལྟ་བུར་གྱུར་ཏོ། །ཞེས་སྨྲས་
སོ། །དེས་ན་བདག་ལ་གཅེས་ཤིང་ཆགས་པར་གྱུར་ན་ལས་ངན་ཚབས་ཆེན་
བསགས་ཏེ་རྣམ་སྨིན་མི་བཟད་པ་དུ་བཞིན་ཉམས་སུ་མྱོང་བར་འགྱུར་ཏེ།
ཚོམས་ལས། བདག་ཉིད་བདེ་བ་འདོད་པའི་ཕྱིར། །རྒོད་ཅིང་སྡིག་པའི་ལས་
བྱས་པའི། །སྡིག་ལས་དེ་ཡི་རྣམ་སྨིན་དག །ངུ་བཞིན་ཉམས་སུ་མྱོང་བར་འགྱུར།།
ཞེས་གསུངས་པའི་ཕྱིར། མཁས་པའི་ནོར་ལོངས་སྤྱོད་ལས་བདེ་སྐྱིད་འབྱུང་བར་
བསྟན་པ་ནི།
མཁས་པ་ཕུན་སུམ་ཚོགས་གྱུར་ན། །
ལོངས་སྤྱོད་བདེ་སྐྱིད་ངང་གིས་འབྱུང་། །
ལྷ་དབང་ལྷ་རྫས་ན་བཟང་དང་། །
བདུད་རྩིའི་ཟས་ཀྱིས་མཆོད་ལ་ལྟོས། །
194



དགེ་ལྡན་ལེགས་བཤད་ཀྱི་འགྲེལ་བ།
ཞེས་པ་ནི། སེར་སྣའི་ཉེས་དམིགས་རིག་པའི་མཁས་པ་རང་ལ་ནོར་ལོངས་
སྤྱོད་ཕུན་སུམ་ཚོགས་པ་བྱུང་བར་གྱུར་པ་ན། རང་གཞན་ལ་ཕན་པའི་རྒྱུར་
གཏོང་ཞིང་ལོངས་སྤྱོད་པར་བྱེད་པ་ལས་འབྲས་བུ་ཚེ་འདི་དང་ཕྱི་མར་བདེ་ཞིང་
སྐྱིད་པ་རང་གི་ངང་གིས་འབྱུང་བར་གྱུར་ཏེ། དཔེར་ན། ལྷ་རྣམས་ཀྱི་དབང་པོ་
ཚངས་པ་དང་། དབང་ཕྱུག་དང༌། བརྒྱ་བྱིན་སོགས་སྲབ་འཇམ་ཡང་བའི་ལྷ་
རྫས་ཀྱི་གོས་བཟང་པོའི་ན་བཟའ་དང་། མྱངས་པ་ཙམ་གྱིས་ལུས་སེམས་བདེ་
བས་ཚིམ་པར་བྱེད་པའི་བདུད་རྩིའི་ཟས་རོ་བརྒྱའི་དཔལ་དང་ལྡན་པ་རྣམས་་་་
ཀྱིས་མཆོད་ཅིང་ཅི་བདེར་ལོངས་སྤྱོད་པ་ལ་ལྟོས། །ཞེས་པ་དང་། བླུན་པོའི་
ལོངས་སྤྱོད་ལས་སྡུག་བསྔལ་འབྱུང་བ་ནི།
བླུན་པོ་ནོར་གྱིས་ཕྱུག་ན་ཡང་། །
བཀྲེས་པ་བཞིན་དུ་ལོངས་མི་སྤྱོད། །
ཝ་སྐྱེས་ཤ་དང་འཕྲད་བཞིན་དུ། །
གཞུ་རྒྱུད་ཟོས་པས་ཕུང་ལ་ལྟོས། །
ཞེས་པ་སྟེ། སེར་སྣས་བཅིངས་པའི་བླུན་པོ་ནི་ཟས་ནོར་གྱིས་ཕྱུག་པོར་
གྱུར་ན་ཡང་བཀྲེས་སྐོམ་གྱིས་གདུང་བཞིན་དུ་ལོངས་མི་སྤྱོད་ཅིང་གཏོང་མི་ཕོད་་
པར་གསོག་རུམ་འབའ་ཞིག་བྱེད་དེ། དཔེར་ན། སྔོན་ལ་སྐྱེས་ཤིག་མི་བརྒྱ་ཕྲག་
མང་པོ་ཤི་བའི་ཤ་དང་འཕྲད་བཞིན་དུ་སེར་སྣས་ཟ་མ་བྲ་བར་གཞུ་རྒྱུད་ཀྱི་རྒྱུས་
པ་འཆའ་ཞིང་ཐོས་པས་གཅེས་པའི་སྲོག་དང་བྲལ་པའི་ཕུང་བ་ལ་ལྟོས་ཤིག
195



ལེགས་བཤད་བསྟན་བཅོས་ཕྱོགས་བསྒྲིགས།
ཅེས་པའོ། །སྔོན་མུ་གེ་བྱུང་བ་ན་རྔོན་པ་ཞིག་གིས་མདའ་དུག་ཅན་གྱིས་གླང་བོ་
ཆེའི་གནད་དུ་བསྣུན་པ་དང་། གླང་བོ་ཆེས་མདའི་ཕྱི་རྗེས་བཞིན་དུ་སོང་ནས་
ཇོན་པ་དེ་སྲོག་དང་ཕྲལ་ནས་གཉིས་ཁ་ཤིའོ། །ཆོམ་རྐུན་པ་ལྔ་བརྒྱ་ཕྱོགས་དེར་
ཕྱིན་པས་གླང་བོ་ཆེའི་རོ་མཐོང་ནས། ཉིས་བརྒྱ་ལྔ་བཅུས་ནི་གླང་བོ་ཆེའི་ཤ་
བཅད་ལ་བཙོས། ཉིས་བརྒྱ་ལྔ་བཅུ་ནས་ཆུ་ལེན་དུ་སོང་ངོ་། །དེར་ཤ་འཚོས་པ་
རྣམས་བདག་གིས་ཤ་ཅི་ཆོག་ཟོས་ནས་ལྷག་མ་ལ་དུག་གདབ་ན་དེ་དག་ཤི་བས་་
ཀུན་རྫས་ཐམས་ཅད་བདག་ཅག་གིར་འགྱུར་རོ་སྙམ་སྟེ་ཤ་ལྷག་མ་ལ་དུག་བཏབ་
སྟེ་བཞག་གོ །ཆུ་ལེན་པ་རྣམས་ཀྱིས་ཀྱང་དེ་བཞིན་དུ་ངན་སེམས་དྲན་ནས་རང་
གིས་ཆུ་ཅི་ཆོག་འཐུངས་ནས། ཆུ་ལ་དུག་བཏབ་སྟེ་འོངས་པས། ཕན་ཚུན་ཐོས་
ཤིང་འཐུངས་པས་ཐམས་ཅད་ཤི་བར་གྱུར་ཏོ། །ཇི་ཙམ་ན་ཝ་ཞིག་འཆི་བདག་
གི་ཞགས་པས་བཅིངས་ནས་ཁྲིད་པ་ལྟར་ཕྱོགས་དེར་འོངས་པ་ན། རོ་དེ་དག་
ཐམས་ཅད་མཐོང་ནས་ཆགས་པས་དགའ་ཆེས་ཏེ་བསམས་པ། བདག་གིས་རྙེད་
པ་ཟད་མི་ཤེས་པ་འདི་རྙེད་ཀྱི་བདག་གིར་བྱས་ཤིང་རིམ་གྱིས་བཟའོ་སྙམ་ནས་་་
བཟང་པོ་ཟ་མ་ཕོད་པར། གཞུ་མཆོག་དཀར་བཅུག་སྟེ་གཞུ་རྒྱུད་ཀྱི་རྒྱུས་པ་
འཆའ་ཞིང་ཟོས་པས། གཞུ་རྒྱུད་ཆད་དེ་མཆོག་མ་རྐན་ལ་ཕོག་ནས་ཤི་བར་གྱུར་
ཏོ། །དེར་ལྷས་སྨྲས་པ། བསགས་པ་ཡང་ནི་བྱ་བ་སྟེ། །ལྷག་པར་བསགས་པར་
མི་བྱའོ། །བསག་ལ་ཆགས་པའི་ཝ་ལོང་བ། །གཞུ་ཡིས་བསད་པར་གྱུར་ལ་ལྟོས། །
ཟེར་རོ། །མཁས་པས་སྙན་པའི་གཏམ་བཟང་པོ་མཆོག་ཏུ་འཛིན་པར་བསྟན་པ།
196



དགེ་ལྡན་ལེགས་བཤད་ཀྱི་འགྲེལ་བ།
་
མཁས་པས་ལྟོ་གོས་ཁྱད་བསད་ནས། །
བཟང་པོའི་གཏམ་ལ་ངོ་སོར་བྱེད། །
དཔའ་བོ་གང་ལའང་མི་ལྟ་བར། །
གཡུལ་ལས་རྒྱལ་བར་བྱེད་ལ་ལྟོས། །
ཞེས་པ་ནི། ཁྲེལ་ཡོད་ངོ་ཚ་ཤེས་པའི་མཁས་པ་དེས་ནི་ལྟོ་གོས་ལ་ཆེད་
ཆེར་མི་བྱེད་པར་ཁྱད་དུ་བསད་ནས་གྲགས་སྙན་བཟང་པོའི་གཏམ་ལ་གཅེས་་་
སྤྲས་དང་ངོ་སོར་བྱེད་དེ། དཔེར་ན། སྙིང་སྟོབས་ཅན་གྱི་དཔའ་བོ་དེ་ལུས་སྲོག་
གང་ལའང་མི་ལྟ་བར་ཕ་རོལ་གྱི་གཡུལ་ལས་རྣམ་པར་རྒྱལ་བའི་ཐབས་འབའ་་་
ཞིག་བྱེད་པ་ལ་ལྟོས། ཞེས་པ་དང་། བླུན་པོས་འབྱོར་བ་ཙམ་མཆོག་ཏུ་འཛིན་
པར་བསྟན་པ་ནི།
བླུན་པོས་སྙན་གྲགས་ཁྱད་བསད་ནས། །
ཅུང་ཟད་འབྱོར་ལ་ངོ་སོར་བྱེད། །
རྐུ་འཕྲོག་བྱེད་པའི་སྐྱེ་བོ་ཡང་། །
རྒྱན་གྱིས་མཛེས་པར་བྱེད་ལ་ལྟོས། །
ཞེས་པ་ནི། ཁྲེལ་མེད་ངོ་ཚ་བྲལ་བའི་བླུན་པོས་ནི་སྙན་པར་གྲགས་པའི་
གཏམ་བཟང་པོ་ཁྱད་དུ་བསད་ནས་ནོར་ལོངས་སྤྱོད་ཅུང་ཟད་འབྱོར་བ་ལ་ཡ་་་
མཚན་དང་ངོ་སོར་བྱེད་དེ། དཔེར་ན། གཏམ་ངན་ལ་མི་འཛེམ་པར་གཞན་
197



ལེགས་བཤད་བསྟན་བཅོས་ཕྱོགས་བསྒྲིགས།
ནོར་འཇབ་པོས་རྐུ་བ་དང་མཐུས་འཕྲོག་པར་བྱེད་པའི་སྐྱེ་བོ་རྐུན་མ་དང་ཆོམ་་་
པོ་དག་ཀྱང་གོས་རྒྱན་གྱིས་ལུས་མཛེས་པར་བྱེད་པ་ལ་ལྟོས། ཞེས་པའོ། །མཁས་
པ་ལ་གཞན་གྱིས་བརླག་མི་ནུས་པ་ནི། །
མཁས་པ་རྟག་ཏུ་ཟོན་གནས་པས། །
ནམ་ཡང་གཞན་གྱིས་བརླག་མི་ནུས། །
རབ་སྣང་གཏུམ་པོས་ས་འཛིན་ལ། །
གླགས་མ་རྙེད་པའི་བྱུང་བ་ལྟོས། །
ཞེས་པ་སྟེ། བློ་གྲོས་དང་ལྡན་པའི་མཁས་པ་ནི་དུས་རྟག་ཏུ་སྤྱོད་པ་གཟབ་
ཅིང་བག་ཟོན་ལ་གནས་པས་ནམ་དུ་ཡང་མི་བསྲུན་པ་གཞན་གྱིས་བརླག་པར་བྱ་
བར་མི་ནུས་ཏེ། དཔེར་ན༑ ཡུལ་འཕགས་རྒྱལ་གྱི་རྒྱལ་པོ་རབ་སྣང་ཞེས་བྱ་བ་
ཤིན་ཏུ་གཏུམ་པོ་དེས་ས་འཛིན་པ་ལ་གླགས་འཚོལ་ཡང་སྐབས་མ་རྙེད་པའི་སྔོན་
གྱི་བྱུང་བ་ལ་ལྟོས་ཤིག ཅེས་པའོ། །སྔོན་འཕགས་རྒྱལ་ནི་བཅོམ་ལྡན་འདས་
དང་དགུང་མཉམ་རྒྱལ་པོ་རབ་སྣང་ཞེས་བྱ་བ་ལ་གཉིད་མེད་པའི་ནད་ཀྱིས་་་་
ཐེབས་སོ། །དེ་མར་ལ་སྡང་ཞིང་ཆང་ལ་དགའ་བ་ཡིན་པས། སྨན་པ་རྣམས་ཀྱི་
རྫས་སྣ་ཚོགས་དང་སྦྱར་བའི་མར་བླུད་ཀྱང་མི་འཐུང་ཞིང་། བཙུན་མོ་ཚོགས་
ཀྱིས་མར་བླུད་ན་ཁྲོ་ཞིང་མར་གྱི་མིང་འབྱིན་པ་དེའི་མགོ་གཅོད་པར་བྱེད་དོ། །
དེ་གཉིད་མེད་པས་ནམ་གྱི་ཐུན་དང་པོ་ལ་བཙུན་མོའི་འཁོར་དང་ལྷན་ཅིག་རྩེ་་་
བར་བྱེད། གཉིས་པ་ལ་གླང་བོ་ཆེ་དང་རྟ་དག་ལ་ལྟའོ། །གསུམ་པ་ལ་མེལ་ཚེ་
198



དགེ་ལྡན་ལེགས་བཤད་ཀྱི་འགྲེལ་བ། །
བྱེད་པ་རྣམས་ལ་མེལ་ཚེ་སུས་བྱེད་ཅེས་འདྲི། ཚིག་དང་པོ་དང་གཉིས་པ་ལ་
ལན་མི་ལོན་པ་ལ་བཟོད། གསུམ་པ་ལ་ལན་མི་ལོན་པ་ན་མགོ་བཅད་དེ་ས་ལ་
འདོར་བས་དེའི་མིང་གཏུམ་པོ་རབ་སྣང་ཞེས་གྲགས་སོ། །དེས་བཙུན་མོ་རྣམས་
ལ་ང་ནི་མེལ་ཚེ་བྱེད་ན་ཁྱོད་ཅིའི་ཕྱིར་མི་བྱེད། ལྷ། བདག་ཅག་བྱེད་དོ་ཞེས་
ཅུང་ཟད་བྱས་ནས། ལྷ། བདག་ཅག་གིས་མེལ་ཚེ་བགྱིས་ན་ཐུགས་བསྲུང་བར་
རྔོ་མི་ཐོགས་པའི་སྟེང་དུ་འདི་བདག་ཅག་གི་ལས་མ་ལགས་སོ། །འོ་ན་སུའི་ལས་
ཡིན། གཞོན་ནུ་རྣམས་ཀྱིའོ། །ཞེས་གཞོན་ནུ་རྣམས་དང་། དེ་བཞིན་དུ་བློན་པོ་
དང་། ཁྲོམ་གྱི་རུ་བའི་བར་ཅུང་ཟད་རེ་བགྱིས་ཏེ། བདག་ཅག་རྔོ་མི་ཐོགས་
པས་ཡུལ་མི་རྣམས་ཀྱི་ལས་ལ་ལགས་སོ། །ཞེས་ཡུལ་མི་རྣམས་རེ་མོས་མེལ་ཚེ་
བྱེད་དོ། །དེར་སྤོས་འཚོང་གི་ཁྱེའུ་ཞིག་ལ་རེས་བབ་པ་དང་། རྒྱལ་པོ་གཏུམ་
པས་བསད་ཀྱི་དོགས་ནས་སེམས་ཁོང་དུ་ཆུད་པ་གྲོགས་པོ་ཞིག་གིས་མཐོང་ནས།
ཁྱོད་ཀྱི་ཁྱིམ་དྲུང་ན་ས་འཛིན་པ་ཞིག་ཡོད་པ་དེ་ལ་ཚོལ་ཅིག་ཟེར། དེ་དེ་ལ་
བཅོལ་བས་ཀན་པ་ན་ལྔ་བརྒྱ་སྟེར་ན་བྱའོ། །ཞེས་ཀན་པ་ན་ལྔ་བརྒྱའི་ཕྱེད་ཁྱེར་
ཏེ་ཕྱེད་ཁོ་བོ་གསོན་པོར་འཁོར་ན་ལེན་ནོ་ཟེར་ནས། དེས་ཀརྨ་པ་ན་ཉིས་བརྒྱ་
ལྔ་བཅུས་ཤ་ཆང་དང་འཁུར་བ་མང་དུ་ཉོས་ཏེ། རྒྱལ་པོའི་ནང་མི་རྣམས་མགྲོན་
དུ་བོས་ཏེ་ཟན་བྱིན། ཆང་ཅི་འདོད་བླུད་ནས་རྒྱལ་པོའི་སྤྱོད་པ་ཅི་འདྲ་དྲིས་
པས། དེ་དག་གིས་རྒྱས་པར་བཤད་པ་དང་། ས་འཛིན་པས་ཁོ་བོས་མེལ་ཚེ་
བྱེད་ཀྱི་ཉལ་བ་ན་རྒྱལ་པོ་བྱོན་ཚེ་སློངས་ཤིག དེས་མེལ་ཚེ་བྱས་ཏེ་ཉལ་བ་ན་
199



ལེགས་བཤད་བསྟན་བཅོས་ཕྱོགས་བསྒྲིགས།
རྒྱལ་པོ་བྱོན་པ་དང་བློན་པོས་བསླངས་སོ། །རྒྱལ་པོས་མེལ་ཚེ་སུ་བྱེད་ཅེས་དྲིས་
པས ཚིག་དང་པོ་དང་གཉིས་པ་ལ་ལན་མ་བྱིན། ལན་གསུམ་པ་ལ་ས་འཛིན་
པ་བདག་གོ་ཟེར། ཁྱོད་ཅི་སེམས། དེ་སྒྲུང་གཏམ་ལ་མཁས་པ་ཞིག་ཡིན་པས།
འཇིག་རྟེན་གྱི་བསམ་པ་སེམས་ལགས་ཏེ། འུག་པ་ཁུང་ཁྲུང་མུ་དང་། །ནག་མོ་
སྲེག་པ་བུམ་པ་དང་། །ལན་ཚྭ་ཕྱེ་དང་ཤི་བ་དང་།དོང་ཐག་རྫ་མ་སྡིག་པའོ། །
ལྷ། འུག་པ་སྒྲོ་ཡོད་མེད་སྲང་ལ་བཅལ་ན་མཉམ་པ་ཁོ་ན་སྟེ་ངོ་མཚར་ཆེ་
ལགས་སོ། །དེ་ལྟར་འགྱུར་རམ། ལྷ། སྤྱན་སྔར་བབ་པར་བགྱིའོ་ཟེར་ཏེ། ཕྱི་
ཉིན་འུག་པ་ཞིག་ཁྱེར་ནས་རྒྱལ་པོའི་མདུན་དུ་སྒྲོ་དང་བཅས་ཏེ་སྲང་ལ་བཙལ་་་
ནས། ཡང་སྒྲོ་བཏོགས་ཏེ་བཅལ་བས་དེ་ཁོ་ན་ལྟར་མཉམ་པར་གྱུར་ཏོ། །རྒྱལ་
པོས། འདི་ལ་རྒྱུ་ཅི་ཞིག་ཡོད། ས་འཛིན་པ་ན་རེ། སྒོས་རླུང་འཛིན་པའི་སླད་
དུའོ། །རྒྱལ་པོ་ན་རེ། ཁྱོད་ནི་མཁས་པ་ཞིག་གོ །ལྷ། ཁྱོད་ཀྱི་བཀའ་དྲིན་
ལགས་སོ། །ཞེས་སྨྲས་ཏེ་སོང་ངོ་། །དེ་བཞིན་དུ་ཡུལ་མི་གཞན་རྣམས་ཀྱིས་ཀྱང་
ཀན་པ་ན་ལྔ་བརྒྱ་རེ་གླས་ཏེ། ས་འཛིན་པ་ཏེ་རྟག་ཏུ་མེལ་ཚེ་ལ་གཏོང་ངོ་། །
གཞན་ཐམས་ཅད་སྔར་དང་འདྲ་བར་ལ། ཁྱུང་ཁྱུང་ལ་ཆུ་དང་འོ་མ་བསྲེས་ནས་
བྱིན་ན་འོ་མ་འཐུངས་ལ་ཆུ་འདོར་རོ་ཟེར། ཕྱི་ཉིན་དེ་ལྟར་གྱུར་པས། འདི་ཅི།
མཆུ་ལ་སྐྱུར་མཆིས་པས་འོ་མ་ཞོར་གྱུར་པའི་ཕྱིར་རོ། །ཡང་ཚྭ་མུཉྩ་ཐོ་བས་
བརྡུངས་མ་བརྡུངས་གཉིས་སྲང་ལ་བཅལ་ན་མཉམ་མོ། །ཕྱི་ཉིན་དེ་བཞིན་གྱུར་
པས་འདི་ཅི། ཐོ་བས་བརྡུངས་པས་རླུང་བསྡུས་པའི་སླད་དུའོ། །ཡང་ལན་ཅིག
200



དགེ་ལྡན་ལེགས་བཤད་ཀྱི་འགྲེལ་བ།
ཤིང་སྤུ་མགོ་ནག་མོའི་ལུས་དང་མཇུག་མ་རིང་ཐུང་མཉམ་མོ། སོ་གའི་དུས་
འདི་འཛུགས་པའི་ཚེ་མཇུག་མས་མགོ་སླེབ་པར་མཐོང་ལགས་སོ། །ཡང་། སྲེག་
པའི་གཤོག་པ་བཀྲ་མི་བཀྲ་མཉམ་སྟེ། སྔོན་བདག་གིས་བགྲངས་ལགས་སོ། །
ཡང་། བྱེ་མ་བུམ་པ་གང་ལ་ཆུ་བུམ་པ་གང་བླུགས་ན་ཤོང་སྟེ། བྱེ་མ་ཆུ་ལས་
བྱུང་བའི་སླད་དུའོ། །ཡང་། ཆུ་ཕུལ་གང་ལ་ལན་ཚ་ཕུལ་གང་བཏབ་ན་ཆུ་ཕུལ་
གང་ཁོ་ནར་འགྱུར་ཏེ། ཚྭ་ཆུ་ལས་བྱུང་བའི་སླད་དུའོ། ཡང་། ཕྱེ་ཕུལ་གང་ལ་
ཆུ་ཕུལ་གང་བསྲེས་ན་གུར་སླ་རན་པར་འགྱུར་ཏེ། དེ་ལྟར་ལན་དུ་མར་མཐོང་
ལགས་སོ། །ཡང་། ཤི་བ་དང་གསོན་པོ་གཉིས་སྲང་ལ་བཅལ་ན་མི་མཉམ་སྟེ།
ཤི་བ་མི་མིན་གྱིས་མདངས་འཕྲོག་པས་སོ། །ཡང་དོང་བརྐོས་པའི་ས་དེ་ཉིད་དུ་
བླུགས་ན་མཉམ་པར་མི་འགྱུར་ཏེ། མི་མ་ཡིན་པས་མདངས་འཕྲོག་པས་སོ། །
ཡང་ཐ་ག་བས་ཉིན་མཚན་དུ་གོས་བཏགས་ན་གར་སོང་མི་ཤེས་སོ། །དེ་བདེན་
ཏེ། ཅིར་གྱུར། སར་གྱུར་པ་ལགས་སོ། །ཡང་ལན་ཅིག རྫ་མཁན་གྱིས་ཉིན་
མཚན་དུ་སྣོད་བགྱིས་ཀྱང་གར་མཆིས་མ་འཚལ་ལོ། །རྒྱལ་པོས་དེ་བདེན་མོད།
གར་སོང་། ས་འཛིན་པ་ན་རེ། སར་གྱུར་ཏོ་ཞེས་སྨྲས་པས། རྒྱལ་པོ་ན་རེ། ཀྱེ་
ས་འཛིན་པ་ཁྱོད་ནི་མཁས་པ་ཞིག་སྟེ་ཐམས་ཅད་ཤེས་ན། ང་གཉིད་མེད་པ་
འདི་ལ་རྒྱུ་ཅི་ཡོད། མི་འཇིགས་པ་བསྩལ་ན་སྨྲ་བར་བགྱིའོ། །སྦྱིན་གྱི་བག་མ་ཚ་
བར་སྨྲོས་ཤིག ལྷ་ནི་སྡིག་པ་ལས་སྐྱེས་སོ། །ཅི་ཁྱོད་ང་ལ་མི་སྙན་པ་ཟེར་རམ།
མ་ལགས་ཏེ། ལྷ་མངོན་སུམ་དུ་བགྱིའོ་ཟེར་ནས། དོང་བརྐོས་ནས་བ་གླང་གི་ལྕི་
201



ལེགས་བཤད་བསྟན་བཅོས་ཕྱོགས་བསྒྲིགས།
བ་སྐམ་པོས་བཀང་སྟེ། དེའི་སྟེང་དུ་མལ་བཅས་ནས། ཕྱི་དེ་ཉིན་རྒྱལ་པོ་ལ། ལྷ།
མལ་འདིར་གཟིམས་ཤིག དེར་ཉལ་མ་ཐག་གཉིད་ལ་སོང་ངོ་། །གཉིད་སད་པ་
དང་། ལྷ། གཟིགས་སམ་ཟེར་བས། རྒྱལ་པོས་ཤེས་ནས་མ་ལ་དྲིས་པས། བདག་
གི་ཕ་སུ་ཡིན་དྲང་བོར་གསུངས་ཤིག །མི་འཇིགས་པ་སྩོལ་ཅིག་སྨྲ་བར་བགྱིའོ། །
གསོལ་ལོ་ཟེར་བས། མས་སྨྲས་པ། ཁྱོད་ཀྱི་ཡབ་བཙུན་མོའི་འཁོར་རྒྱ་ཆེ་ཞིང་དེ་
ལྗོངས་ཤིག་ཏུ་སོང་བ་ན། བདག་ཟླ་མཚན་དང་ལྡན་པར་གྱུར་ཏེ། སྡིག་པ་ཞིག་
མཐོང་ནས་འདི་ཕོར་གྱུར་ན་ལྷན་ཅིག་འདོད་པ་སྤྱད་དོ་སྙམ་པ་དང་། དེ་ཕོར་
གྱུར་ནས་དེ་དང་ལྷན་ཅིག་སྤྱད་པ་ལས་ཁྱོད་སྐྱེས་སོ། །རྒྱལ་པོས་བསམས་པ། ས་
འཛིན་པ་དེས་བདག་ཤེས་ཀྱི་མི་འཇིགས་པ་བྱིན་པས་བསད་དུ་མི་རུང་གི་བྱ་་་་
དགའ་བྱིན་ཏེ་ཡུལ་དུ་དབྱུང་ངོ་སྙམ་ནས་ཀན་པ་ན་ལྔ་བརྒྱ་བྱིན་ཏེ་ཡུལ་ལས་་་་
ཕྱུང་ངོ་། །དེས་ན་རྒྱལ་པོ་རབ་སྣང་ཤིན་ཏུ་གཏུམ་པོ་ཡིན་ཡང་ས་འཛིན་པ་ལ་
ཅུང་ཟད་ཀྱང་གླགས་མ་རྙེད་དོ། །བླུན་པོ་ལ་གཞན་གྱིས་བརླག་ནུས་པ་ནི།
བླུན་པོས་རྟག་ཏུ་ཟོན་གློད་པས། །
ངེས་པར་གཞན་གྱིས་བརླག་པར་འགྱུར། །
མ་ཞང་གྲོམ་པ་སྐྱེས་ཞེས་པ། །
དོང་དུ་བཅུག་པའི་བྱུང་བ་ལྟོས། །
ཞེས་པ་ནི། གཟུ་ལུམ་ཅི་དགར་སྤྱོད་པའི་བླུན་པོ་ནི་རྟག་ཏུ་བག་མེད་ཅིང་
ཟོན་གློད་པས་ན་ངེས་པར་གཞན་གྱིས་བརླག་པར་འགྱུར་ཏེ། དཔེར་ན། གོང་
292



དགེ་ལྡན་ལེགས་བཤད་ཀྱི་འགྲེལ་བ།
དུ་བཤད་པ་ལྟར་བོད་ཀྱི་རྒྱལ་པོ་ཁྲི་སྲོང་ལྡེ་བཙན་གྱི་སྐབས་མ་ཞང་གྲོམ་པ་སྐྱེས་
ཞེས་བྱ་བའི་སྡིག་བློན་གྱིས་ཆོས་ཁྲིམས་བཤིག་པ་སོགས་བག་མེད་པའི་སྤྱོད་པ་་་
མང་དུ་བྱས་པས་གསོན་པོར་དོང་ནང་དུ་བཅུག་སྟེ་བསད་པའི་བྱུང་ཚུལ་ལ་ལྟོས་
ཤིག ཅེས་པའོ། །མཁས་པ་ལ་གནོད་བྱེད་གྲོགས་སུ་འགྱུར་བར་བསྟན་པ།
མཁས་པ་ལ་ནི་གཞན་དག་གིས། །
གནོད་པ་བྱས་ཀྱང་ཕན་པ་སྟེ། །
དགེ་སློང་ལམ་པར་བཅུ་གཉིས་སྡེས། །
གནོད་ཀྱང་ཕན་པའི་རྣམ་ཐར་ལྟོས། །
ཞེས་པ་ནི། བསོད་ནམས་ཀྱི་གོ་སྐུལ་ལ་སྤྱོད་པའི་མཁས་པ་ལ་ནི་གཞན་
དག་གིས་གནོད་པའི་སྦྱོར་བ་བྱས་ཀྱང་དེ་ཉིད་ཕན་པའི་རྒྱུར་འགྱུར་ཏེ། དཔེར་
ན། དགེ་སློང་ལམ་ཆུང་བ་ལ་དགེ་སློང་མ་བཅུ་གཉིས་སྡེས་མཐོ་འཚམས་པའི་
ཀུན་སློང་གིས་གནོད་པའི་སྦྱོར་བ་བརྩམས་ཀྱང་དེ་ཉིད་ཕྱིར་ཕན་པའི་རྐྱེན་དུ་་་་
སོང་བའི་སྔོན་གྱི་རྣམ་པར་ཐར་བའི་བྱུང་ཚུལ་ལ་ལྟོས། ཞེས་པ་སྟེ། སྔོན་མཉན་
ཡོད་ན་བྲམ་ཟེ་ཞིག་ལ་བུ་བཙས་སོ་ཅོག་ཤི་ནས། རྒན་མོ་ཞིག་གིས་བསྟན་པ་
ལྟར་བུ་ཞིག་བཙས་པ་ལམ་པོ་ཆེའི་བཞི་མདོར་ཁྱེར་བས། སྟོན་པ་བྱོན་པ་ན།
ཁྱེའུ་འདི་སྟོན་པའི་ཞབས་ལ་ཕྱག་འཚལ་ལོ་ཞུས་པས། སྟོན་པས། ཡུན་རིང་དུ་
འཚོ་བར་གྱུར་ཅིག ཚེ་རིང་བར་གྱུར་ཅིག ཕ་མའི་ཆོས་དང་ལྡན་པའི་
བསམ་པ་རྫོགས་པར་གྱུར་ཅིག ཅེས་གསུངས། ཉི་མ་ནུབ་པ་དང་གསོན་པར་
203



ལེགས་བཤད་བསྟན་བཅོས་ཕྱོགས་བསྒྲིགས།
མཐོང་ནས་ཁྱིམ་དུ་ཁྱེར་འོངས་ཏེ་མིང་ལམ་ཆེན་པ་ཞེས་བཏགས་སོ། །ཡང་བུ་
ཞིག་བཙས་པ་ལམ་ཕྲན་དུ་ཁྱེར་ཏེ་སྔར་བཞིན་བྱས་པས་སོས་ནས་མིང་ལམ་ཕྲན་
པ་ཞེས་བཏགས་སོ། །ལམ་ཆེན་པ་ཆེན་པོར་གྱུར་ཏེ་རིག་བྱེད་ལ་མཁས་པར་
གྱུར་ནས་བྲམ་ཟེའི་ཁྱེའུ་ལྔ་བརྒྱ་ཙམ་ལ་གསང་ཚིག་ཀློག་གོ །ལམ་ཕྲན་པ་ཡི་གེ་
བསླབས་པས། སིད་བརྗོད་ན་བྷཾ་བརྗེད། གྷཾ་བརྗོད་ན་སིད་བརྗེད་པས། སློབ་
དཔོན་གྱིས་ཁོ་བོས་རྔོ་མི་ཐོགས་སོ། །ཞེས་ཕ་ལ་ཕྱིར་གཏད་དོ། །དེ་ནས་རིག་
བྱེད་ཀློག་ཏུ་བཅུག་པས། ཨོཾ་བཟུང་བས་བླུ་བརྗེད། བྷུ་བཟུང་བས་ཨོ་བརྗེད་དེ།
ཡང་ཀློག་མཁན་གྱིས་ཕྱིར་གཏད་པས་མཆོག་ཏུ་བུལ་བ་དང་། ཆུང་བ་ཡིན་
པས་ལམ་ཆུང་བ་ཞེས་བྱ་སྟེ་ཕ་གར་འགྲོ་སར་ཁྲིད་དོ། །ལམ་ཆེན་པ་རྒྱལ་བྱེད་
ཚལ་དུ་ཕྱིན་པས་དགེ་སློང་ཞིག་གི་རྟེན་འབྲེལ་ལུགས་འབྱུང་བཟློག་གི་ཆོས་་་་་་་
བཤད་པས་དད་ནས་ལབ་ཏུ་བྱུང་ཞིང་བསྙེན་པར་རྫོགས་ཏེ། ཀློག་པ་ཐོས་
བསམ་དང་སྤོང་བ་བསམ་གཏན་ལ་བརྩོན་པས་དགྲ་བཅོམ་པ་ཐོབ་བོ། །ལམ་
ཆུང་བ་ལོངས་སྤྱོད་བསྲུབས་ནས་ཚེགས་ཆེན་པོས་འཚོ་བ་ན། ལམ་ཆེན་པས་དེ་
རབ་ཏུ་བྱུང་ཞིང་བསྙེན་པར་རྫོགས་ནས། ལུས་ངག་ཡིད་ཀྱི་སྡིག་པ་མི་བྱ་ཞིང་།
འཇིག་རྟེན་ཀུན་ལ་ཡོངས་འཛིན་འདོད་བྲལ་བ། །དྲན་དང་ལྡན་ཞིང་ཤེས་
བཞིན་ཅན་གྱིས་ནི། །གནོད་ལྡན་སྡུག་བསྔལ་གང་ཡིན་བསྙེན་མི་བྱ། །ཞེས་པ་
འདི་ཟླ་བ་གསུམ་དུ་མ་ལོབས། ཕྱུགས་རྫི་སོགས་ཀྱིས་དེ་ཐོས་ནས་ལོབས་སོ། །
དེར་ལམ་ཆེན་པས། ཁྱོད་རབ་ཏུ་བྱུང་སྟེ་ཅི་བྱ་ཟེར་ནས་རྒྱལ་བྱེད་ཚལ་གྱི་ཕྱི་
204



དགེ་ལྡན་ལེགས་བཤད་ཀྱི་འགྲེལ་བ།
རོལ་དུ་བསྐྲད་དོ། །ལམ་ཆུང་བས་ད་ནི་བདག་དགེ་སྦྱོང་ཡང་མ་ཡིན། བྲམ་
ཟེའང་མ་ཡིན་ནོ་སྙམ་ནས་ངུས་པ་དང་། ཀུན་དགའ་བོས་ཀློག་ཏུ་བཅུག་པས་
ཀྱང་མ་ནུས། སྟོན་པས། རྡུལ་སྤང་ངོ་། །དྲི་མ་སྤང་ངོ་ཞེས་པའི་ཚིག་གཉིས་
བསྩལ་ཀྱང་མ་ཟིན་ནས། འདིའི་ལས་སྦྱང་བར་བྱའོ་སྙམ་དུ་དགོངས་ཏེ་དགེ་
འདུན་གྱི་མཆིལ་ལྷམ་ཕྱིར་བཅུག་པས། ཁ་ཏོན་ཚིག་གཉིས་ཀྱང་ལོབས་ནས།
ལམ་པས་བསམས་པ༑ འདི་ཕྱི་ནང་གི་རྡུལ་གང་ལ་དགོངས་སྙམ་པ་ན། ཚིགས་
བཅད་གསུམ་བློ་ལ་ཤར་ཏེ། རྡུལ་འདིར་འདོད་ཆགས་དེ་ནི་ས་རྡུལ་མིན། །རྡུལ་
ནི་འདོད་ཆགས་མིང་སྟེ་རྡུལ་གྱི་མིན། །མཁས་པ་དག་གིས་རྡུལ་དེ་རྣམ་སྤངས་
པ། །དེ་དག་བདེ་གཤེགས་བསྟན་ལ་བག་ཡོད་འགྱུར། །དེས་ཞེ་སྡང་དང་།
གཏི་མུག་ལའང་རིགས་འགྲེའོ། །དེས་འབད་དེ་བསྒོམས་པས་དགྲ་བཅོམ་པ་
ཐོབ་བོ། །དེའི་ཚེ་ལམ་ཆུང་བ་རབ་ཏུ་བྱུང་ངོ་ཞེས་གྲགས་པ་ན། མུ་སྟེགས་ཅན་
རྣམས་ཀྱིས། གོའུ་ཏ་མའི་ཆོས་ཟབ་ཅིང་རྟོགས་དཀའ་ཟེར་ན། ལམ་ཆུང་བའང་
རབ་ཏུ་བྱུང་ན་ཇི་ལྟར་ཟབ་ཅེས་སྨོད་པར་བྱེད་དོ། །སྟོན་པས། ཉན་ཐོས་ཆེན་
པོ་ལ་ཁ་ཟེར་གྱི་འདིའི་ཡོན་ཏན་བསྒྲག་པར་བྱའོ་སྙམ་དུ་དགོངས་ནས་དགེ་སློང་
མའི་སྟོན་པར་བསྐོས་སོ། །དགེ་སློང་མ་རྣམས་ཀྱིས་དེ་ཐོས་ནས། ཕུ་ནུ་མོ་
དག བུད་མེད་ཀྱི་ཡུལ་ལ་བརྙས་པ་ལ་ལྟོས། ཟླ་བ་གསུམ་དུ་ཚིགས་བཅད་
གཅིག་མ་ལོབས་པ་བདག་ཅག་ལ་ཆོས་སྟོན་པར་བསྐོས་སོ། །དགེ་སློང་མ་བཅུ་
གཉིས་སྡེ་ན་རེ། བདག་ཅག་གིས་བུ་ཟན་མོའི་བུ་དེ་མི་དགའ་བར་བྱའོ་ཟེར་
205



ལེགས་བཤད་བསྟན་བཅོས་ཕྱོགས་བསྒྲིགས།
ནས། དྲུག་གིས་ཡལ་ག་ཁྲུ་བཅུ་གཉིས་པའི་ཁྲི་བཤམས། དྲུག་གིས་མཉན་ཡོད་
དུ་ཞུགས་ཏེ་ལམ་སྲང་ཀུན་ཏུ་སང་བདག་ཅག་ལ་ཉན་ཐོས་ཆེན་པོ་ཞིག་གིས་་་་་
ཆོས་སྟོན་གྱི། ཁྱོད་ཅག་ལས་དེར་བདེན་པ་མ་མཐོང་བ་དེས་ཡུན་རིང་པོར་
འཁོར་བར་འཁྱམས་དགོས་སོ་ཞེས་སྒྲོག་གོ །དེར་སྲོག་ཆགས་འབུམ་ཕྲག་དུ་མ་
དག་ཁ་ཅིག་ནི་ལྟད་མོ་དང་། ཁ་ཅིག་ནི་དགེ་བའི་རྩ་བས་བསྐུལ་ནས་དེར་
འདུས་སོ། །སང་ཉིན་ལམ་པས་ཕྱི་བཞིན་འབྲང་བའི་དགེ་སློང་ཞིག་དང་བཅས་
བྱོན་པ་ན༔ སྐྱེ་བོ་ཕལ་མོ་ཆེས་དགེ་སློང་མའི་སྟོན་པ་སྔ་མའམ་ཕྱི་མ་གང་ཟེར།
ཅི་ཆོས་སྟོན་པ་ཕྱི་བཞིན་འབྲང་ངམ་སྔ་མའོ། །འདིས་ཟླ་བ་གསུམ་དུ་ཚིགས་
བཅད་གཅིག་ཙམ་མ་ལོབས་ན་ཇི་ལྟར་ཚོས་སྟོན། སྦེ་བྱི་མོ་འདི་དག་གིས་བདག་
ཅག་བྲིད་ཀྱི་ཚུར་ཤོག་འདོང་ངོ་ཟེར། བལྟའི་རེ་ཤིག་སྡོད་ཅིང་། དེ་ནས་ལམ་
པས་འཁོར་གྱི་ནང་དུ་བྱོན་ནས་མཐོ་འཚམས་པའི་ཁྲི་དེ་གླང་བོ་ཆེའི་སྣ་ལྟ་བུའི་་
ཕྱག་བརྐྱངས་ནས་མནན་ཏེ་སྟེང་དུ་འཁོད། ཏིང་ངེ་འཛིན་ལ་མཉམ་པར་
བཞག་སྟེ། ཕྱོགས་བཞིར་རྫུ་འཕྲུལ་སྣ་ཚོགས་བསྟན་ནས་ཁྲི་ལ་འདུག་སྟེ། སྲིང་
མོ་དག ཁོ་བོས་ཟླ་བ་གསུམ་དུ་ཚིགས་བཅད་གཅིག་བཟུང་བ་དེ་ཉིད་ཉིན་
མཚན་བདུན་གྱི་བར་དུ་འབྱེད་པར་བྱ་སྟེ། ལུས་ཞེས་པ་ལུས་ཀྱི་ཉེས་སྤྱོད་གསུམ་
དང་། ངག་ཅེས་པ་ངག་གི་ཉེས་སྤྱོད་བཞི༔ ཡིད་ཅེས་པ་ཡིད་ཀྱི་ཉེས་སྤྱོད་གསུམ་
སྟེ། སྡིག་པ་མི་བྱ་ཞིང་ཞེས་པས་ལུས་ངག་ཡིད་ཀྱི་སྡིག་པ་ཐམས་ཅད་མི་བྱ་བར་
བསྟན་ཏོ། །འཇིག་རྟེན་ཀུན་ལ་ཞེས་པས་ཉེར་ལེན་གྱི་ཕུང་བོ་ལྔ་དང་། ཡོངས་
206



དགེ་ལྡན་ལེགས་བཤད་ཀྱི་འགྲེལ་བ།
འཛིན་ཞེས་པས་འདོད་ཆགས་དང་ཞེ་སྡང་དང་གཏི་མུག་གི་ཡོངས་འཛིན་་་་་་་
གསུམ་བསྟན་ཅེས་ཚིགས་བཅད་ཕྱེད་ཀྱི་དོན་ཡང་མ་བྱེ་བ་ཙམ་གྱིས་སྲོག་ཆགས་་
ཁྲི་ཉིས་སྟོང་གིས་བདེན་པ་མཐོང་ནས་འབྲས་བུ་བཞི་མངོན་དུ་བྱས། སོ་སོའི་
བྱང་ཆུབ་ཏུ་སེམས་བསྐྱེད་ནས་དཀོན་མཆོག་གསུམ་ལ་དད་པར་བྱས་སོ། །དེ་
ནས་སྟོན་པས། ལམ་པ་འདི་ངའི་ཉན་ཐོས་སེམས་སྒྱུར་བ་ལ་མཁས་པ་རྣམས་ཀྱི་
མཆོག་ཡིན་ནོ་ཞེས་ལུང་བསྟན་ནོ། །བླུན་པོ་ལ་ཕན་པའང་གནོད་པའི་རྒྱུར་གྱུར་
པ་ནི།
བླུན་པོ་ཉིད་ལ་གཞན་དག་གིས། །
ཕན་པར་བྱས་ཀྱང་གནོད་པ་སྟེ། །
ལྷས་བྱིན་ལ་ནི་མ་སྐྱེས་དགྲས། །
བསྙེན་བཀུར་བྱས་པའི་ཉེས་དམིགས་ལྟོས། །
ཞེས་པ་ནི། རང་གཞན་བརླག་པའི་བླུན་པོ་དེ་ཉིད་ལ་གཞན་དག་གིས་
ཕན་པར་བྱས་ཀྱང་ཕྱིར་གནོད་པའི་རྐྱེན་དུ་འགྱུར་བ་སྟེ། དཔེར་ན། དགེ་སློང་
ལྷས་བྱིན་ལ་རྒྱལ་པོ་མ་སྐྱེས་དགྲས་དད་དེ་བསྙེན་བཀུར་བྱས་པས་བདག་གཞན་་
གཉིས་ཀ་བརླག་པའི་ཉེས་དམིགས་ཇི་ལྟར་བྱུང་བ་དེ་ལ་ལྟོས། ཞེས་པའོ། །
བཅོམ་ལྡན་འདས་རྒྱལ་པོའི་ཁབ་ན་བཞུགས་པའི་སྐབས་ཤིག་མུ་གེ་ཉམ་ང་བ་་་་
བྱུང་། དགེ་སློང་རྫུ་འཕྲུལ་ཐོབ་པ་རྣམས་ཡུལ་གཞན་དང་ལྷ་ཡུལ་སོགས་ནས་
བསོད་སྙོམས་དང་བདུད་རྩི་བླངས་ནས་རང་ཡང་ལོངས་སྤྱོད། གཞན་དག་
207



ལེགས་བཤད་བསྟན་བཅོས་ཕྱོགས་བསྒྲིགས་
ལའང་བགོ་བཤའ་བྱེད་དོ། །ལྷས་བྱིན་གྱིས་དེ་མཐོང་ནས་བདག་ཀྱང་རྫུ་འཕྲུལ་
བསྒྲུབས་པར་བྱའོ་སྙམ་སྟེ་སྟོན་པ་དང་དགེ་སློང་གཞན་དག་ལ་ཞུས་པས། དེ་
སྡིག་པའི་སེམས་དང་ལྡན་པར་མཐོང་ནས་རྫུ་འཕྲུལ་གྱི་ལམ་མ་བསྟན། འོད་
སྲུང་ཆེན་པོ་ལ་ཞུས་པས་མ་བརྟགས་པར་བསྟན་པས། ལྷས་བྱིན་འབད་པས་
བསྒོམས་ཏེ་རྫུ་འཕྲུལ་མངོན་དུ་བྱས་སོ། །དེ་ནས་མ་སྐྱེས་དགྲ་དབང་དུ་བསྡུས་
ན་ཅི་འདོད་པའི་དོན་གྲུབ་བོ་སྙམ་སྟེ། མ་སྐྱེས་དགྲའི་ཕོ་བྲང་དུ་འཇུག་པའི་ཚེ་
རྟ་དང་། གླང་བོ་ཆེ་དང་། འདབ་ཆགས་སོགས་སྣ་ཚོགས་པའི་གཟུགས་ཀྱིས་
འགྲོ་བ་དང་འོང་བར་བྱེད་ཅིང་དགེ་སློང་གི་གཟུགས་ཀྱིས་གདན་ལ་འཁོད་དོ། །
རེས་འགའ་ཁྱེའུ་གསེར་གྱི་འོག་པགས་ཅན་དུ་བསྒྱུར་ནས་མ་སྐྱེས་དགྲའི་པང་དུ་་
འགྲེ་ལྡོག་བྱེད། མ་སྐྱེས་དགྲས་དེའི་ཁར་མཆིལ་མ་ལྡུགས་པའང་མིད་པར་བྱེད་
པས། ལྷས་བྱིན་ནི་སྟོན་པ་ལས་ཀྱང་རྫུ་འཕྲུལ་ཆེའོ་སྙམ་ནས་ནངས་པར་དང་
དགོང་ཀར་ལྷས་བྱིན་འཁོར་ལྔ་བརྒྱ་དང་བཅས་པ་ལ་ཤིང་རྟ་ལྔ་བརྒྱ་ཙམ་གྱིས་་་
བསུ་ཞིང་སྐྱེལ་བར་བྱེད་ཅིང་། ཁ་ཟས་སྣོད་དུ་བཙོས་པ་ལྔ་བརྒྱ་འབུལ་ལོ། །དེ་
ནས་མ་སྐྱེས་དགུ་ལ་ཁྱོད་ཀྱི་ཕ་ནི་སྐུ་ཁ་དོག་ལན་གསུམ་དུ་འགྱུར་ཡང་། ད་དུང་
འདོད་ཡོན་ལ་ཞེན་པས་རྒྱལ་སྲིད་མི་གཏོད་ཀྱི། ད་ཁྱོད་ཕ་རོལ་གནོན་པ་གྱིས་
ཤིག་ཅེས་སོགས་ཕྲ་མ་བཅུག མ་སྐྱེས་དགྲ་བདག་གིས་མེ་ཏོག་མན་ད་ར་བ་
འཚོལ་ལོ་ཟེར་བས། སུམ་ཅུ་རྩ་གསུམ་དུ་སོང་ནས་ལྷ་དག་ལ་བསླངས་པས།
ལྷས་བྱིན་བསོད་ནམས་ཟད་པས་སུས་ཀྱང་མ་བྱིན། དེར་རང་གིས་བླང་སྙམ་སྟེ་
208



དགེ་ལྡན་ལེགས་བཤད་ཀྱི་འགྲེལ་བ།
བླང་པར་བརྩམས་པ་ལས་མོད་ལ་རྫུ་འཕྲུལ་ཉམས་ཏེ་བདག་ཉིད་ཕྱིར་རྒྱལ་པོའི་་
ཁབ་ན་འདུག་པར་མཐོང་ནས་ངོ་ཚ་སྟེ་མ་སྐྱེས་དགྲ་དང་ཕྲད་མ་ནུས་སོ། །
བཅོམ་ལྡན་འདས་ཀྱི་སྤྱན་སྔར་སོང་ནས་འཁོར་རྣམས་བདག་ལ་ག་ཏོད་ཅིག་་་་་་
ཟེར་བས། སྟོན་པས། ངས་འོད་སྲུང་ཆེན་པོ་དང་། མཆོག་ཟུང་ལྟ་བུ་ལ་ཡང་རེ་
ཞིག་མི་གཏད་ན། མཆིལ་མ་ཟ་བ་རོ་འདྲ་བ་ཁྱོད་ལ་གཏོད་རེ་སྐན་གསུངས་
པས། ལྷག་པར་ཡང་ངོན་སེམས་སྐྱེས་པས་ས་རྣམ་པ་དྲུག་ཏུ་གཡོས་ཏེ་ལྷས་བྱིན་
གྱི་དྲུང་དུ་ས་གས་ནས་རླུང་དྲག་པོ་བྱུང་སྟེ་རྡུལ་གྱིས་འགོས་པར་གྱུར་ཏོ། །ལྟས་
ངན་པ་དེ་དག་གིས་ཡིད་མི་དགའ་ཞིང་མདངས་ཉམས་ཏེ་མ་སྐྱེས་དགྲའི་དྲུང་དུ་
སོང་བ་ན། དྲིས་པས། ཡུལ་མི་རྣམས་ཁྲིད་ལ་མ་སྐྱེས་དགྲ་ཞེས་མི་སྙན་པ་ཟེར་
བས་བདག་མི་དགའོ་ཟེར། བདག་ལ་མིང་དེ་ལྟར་སུས་བཏགས། སྨྲས་པ། ཁྱོད་
མ་བཙས་པ་ནས་མཚན་མཁན་རྣམས་ཀྱི་བུ་འདི་བཙས་ནས་རྒྱལ་པོ་གསོད་པར་
འགྱུར་རོ་ཞེས་ལུང་བསྟན་པས་དེ་ལྟར་དུ་བཏགས། བཙུན་མོ་ལུས་འཕགས་
མས་ཁྱོད་བཙས་མ་ཐག་ཡང་ཐོག་མཐོན་པོ་ནས་བོར་ཏེ་ཁྱོད་ཀྱི་སོར་མོ་གཅིག་་་
ཆག་པ་ཡིན། འོན་ཀྱང་ནང་མི་ཐམས་ཅད་ཁྱོད་ཀྱི་སེམས་བསྲུང་བའི་ཕྱིར་དགེ་
མཐོང་ཞེས་འབོད་དོ་ཟེར་བས། མ་སྐྱེས་དགྲ་མ་བཟོད་དེ་ཡབ་རྒྱལ་པོ་ལ་རྡོ་རྗེ་
འཕངས། ཡུལ་མི་རྣམས་ལ་གནོད་པ་བྱེད་པས་རྒྱལ་པོས་ཚིག་འཇམ་པོས་
བཟློག་ཀྱང་མ་ཉན་ཏེ། ཚིག་རྩུབ་པོས་བཟློག་པ་ན་ཁྲོས་ཏེ་དམག་གིས་བསྐོར་
ནས་ཡབ་རྒྱལ་པོ་བཟུང་། བཙུན་མོ་ལུས་འཕགས་མས་བཀག་པ་དང་མའི་ཐོར་
209



ལེགས་བཤད་བསྟན་བཅོས་ཕྱོགས་བསྒྲིགས།
ཅོ་ནས་བཟུང་སྟེ་རལ་གྲི་གདབ་པར་གཟས་པ་ན་འཚོ་བྱེད་ཀྱིས་བཟློག་གོ །ཡབ་
རྒྱུན་ཞུགས་ཀྱི་འབྲས་བུ་ཐོབ་པ་དེ་བཙོན་ཁང་དུ་བཅུག ཟས་སྐྱེལ་བ་རྣམས་
ཀྱང་བཀག དེ་ནས་མ་སྐྱེས་དགྲའི་བུ་འཆར་བྱེད་བཟང་པོའི་སོར་རྩེ་ལ་ཕོལ་
མིག་བྱུང་སྟེ་ངུའོ། །མ་སྐྱེས་དགྲས་དེ་པང་དུ་བླངས་ནས་སོར་མོ་ཁར་བཅུག་
པས་རྡོལ་བ་དང་རྣག་ཁྲག་ས་ལ་འཕོ་བས་དེ་མཐོང་ནས་ལྷག་པར་དུའོ། །ཡུམ་
ལུས་འཕགས་མས་སྨྲས་པ། འདི་ནི་རིགས་རྒྱུད་ལ་ཡོད་དེ་ཁྱོད་ཀྱང་སྔོན་འདི་
འདྲ་བར་གྱུར་པ་ལས། ཡབ་ཀྱིས་ཁྱོད་སྐྲག་ནས་ངུས་དོགས་ཏེ་རྣག་ཁྲག་མིད་པ་
ཡིན་ཟེར་བས། མ་སྐྱེས་དགྲ་ཞེ་སྡང་དང་བྲལ་ནས་ཡབ་ཀྱིས་བདག་ལ་དེ་ལྟར་
བྱམས་ན། ཡབ་གསོན་ནོ་ཟེར་བ་ཞིག་བྱུང་ན་དེ་ལ་རྒྱལ་སྲིད་ཕྱེད་སྦྱིན་ནོ། །
ཞེས་སྨྲས་པས། མི་མང་པོ་བཙོན་ཁང་ཕྱོགས་སུ་རྒྱུགས་པས་ཅ་ཅོའི་སྒྲས་
དངངས་ནས་རྒྱལ་པོ་མོད་ལ་འདས་ཏེ་བྱང་ཕྱོགས་ལྕང་ལོ་ཅན་དུ་རྣམ་ཐོས་སྲས་
ཀྱི་བུ་རྒྱལ་བ་ཁྱུ་མཆོག་ཅེས་བྱ་བར་སྐྱེས་སོ། །དེ་ནས་མ་སྐྱེས་དགྲས་ཡབ་
བཀྲོངས་པས་འགྱོད་དེ་མྱ་ངན་མི་བཟོད་པས་མནན། ནད་ཚབས་ཆེན་པོས་
བཏབ་ཅིང་། མཐའི་རྒྱལ་ཕྲན་བཅུ་བདུན་ཙམ་ངོ་ལོག་སྟེ་རྒྱལ་པོའི་ཁབ་དམག་
གིས་བསྐོར། ཡུལ་ཕྱོགས་སུ་མུ་གེ་དང་ནད་ཡམས་ཆེན་པོ་བྱུང་བས༔ ཤིན་ཏུ་
སྐུག་སྟེ་བཅོམ་ལྡན་འདས་ལ་བཟོད་པར་གསོལ། སྐྱབས་སུ་སོང་བས་ནད་
ཡམས་དང་འཁྲུག་པ་སོགས་རང་ཞི་ལ་སོང་བས་དད་པ་ཆེར་སྐྱེས་ཏེ་སངས་རྒྱས་
འཁོར་བཅས་ཟླ་བ་གསུམ་དུ་ཡོ་བྱད་ཐམས་ཅད་ཀྱིས་མཆོད་པར་བྱེད། སྡིག་
210



དགེ་ལྡན་ལེགས་བཤད་ཀྱི་འགྲེལ་བ།
----
---
---
གྲོགས་ཀྱིས་ཟིན་པས་ཡབ་རྒྱལ་པོ་བཀྲོངས་པ་སོགས་ཉེས་པར་སྤྱད་པ་རྣམས་ལ་་
འགྱོད་པ་དྲག་པོ་སྐྱེས་ཏེ་ཡུན་རིང་དུ་བཤུམས། སྟོན་པས་ཆོས་བསྟན་ཏེ་གཞི་
མེད་པའི་དད་པ་ལ་བཀོད། སངས་རྒྱས་དགེ་འདུན་དང་བཅས་པ་ལ་སྐྱབས་སུ་
སོང་། ལྷས་བྱིན་སློབ་མ་དང་བཅས་པ་ལ་སྒོ་བཅད་དོ། །ལྷས་བྱིན་གྱིས་རང་
ཉིད་སངས་རྒྱས་བྱེད་འདོད་དེ་གསེར་མགར་བོས་ནས་ལུས་ལ་གསེར་ཕྱུགས་པ་་་
དང་། རྐང་མཐིལ་དུ་འཁོར་ལོ་བསྲེགས་ཏེ་སྨན་པ་སོགས་བྱས་པས་སྡུག་བསྔལ་
མི་བཟོད་པ་མྱོངས། བདག་ཉིད་ཀྱིས་གོ་ཏ་མ་གསོད་པར་བྱའོ་ཞེས་བཅོམ་ལྡན་
འདས་ལ་སྦྱོགས་རྡོ་འཕངས་པ་དང་། མ་སྐྱེས་དགྲའི་གླང་བོ་ཆེ་ནོར་སྐྱོང་མི་
བསྲུན་པ་རྒད་པ་དང་། ཡང་བཟོད་གསོལ་བྱེད་ཟེར་ཏེ་སེན་མོའི་བར་དུ་དུག་
བཀང་ནས། སྟོན་པས་ཞབས་ལ་འདུད་པ་ལྟར་བྱས་ཏེ་དུག་བསྐུས་པ་སོགས་
བྱས་པ་གང་གིས་ཀྱང་སངས་རྒྱས་ལ་གནོད་པར་མ་ནུས་སོ། །དེ་ནས་ལྷའི་བྱིན་
གྱིས་བསམས་པ། ངས་དགེ་འདུན་དབྱེན་གྱི་དང་། དེ་བཞིན་གཤེགས་པ་ལ་
ངན་སེམས་ཀྱིས་ཁྲག་ཕྱུང་བ་དང་། དགྲ་བཅོམ་མ་ཨུཏྤ་ལའི་མདོག་ཁུ་ཚུར་གྱིས་
བསྣུན་ནས་བསད་པ་སྟེ་མཚམས་མེད་པ་གསུམ་བྱས་ཀྱང་དགོས་པ་གཅིག་ཀྱང་
མ་གྲུབ་སྟེ། ད་དམྱལ་བར་སྐྱེའོ་སྙམ་ནས་ཡིད་ཁོང་དུ་ཆུད་པ་ན། རྫོགས་བྱེད་ན་
རེ། ཤཱཀྱའི་ནང་ན་ཁྱོད་འབའ་ཞིག་མཁས་སོ་སྙམ་ན། ཁྱོད་ཀྱང་བླུན་པ་ལྟ།
འཇིག་རྟེན་ཕ་རོལ་ལྟ་ག་ལ་ཡོད་ཟེར་ཏེ། རིལ་པ་ཞིག་ཡོད་པ་ལྷས་བྱིན་གྱི་
མདུན་དུ་བཅགས་ནས་འདི་སླར་འབྱོར་བ་སྲིད་དམ་དཔེ་དེ་དང་འདྲ་སྟེ། ཡེ་
211



ལེགས་བཤད་བསྟན་བཅོས་ཕྱོགས་བསྒྲིགས།
བག་མ་ཚ་ཞིག སོང་ལ་སེར་སྐྱའི་གཞིའི་རྒྱལ་སྲིད་བྱོས་ཤིག ངས་བློན་པོའི་
མཆོག་བྱའོ་ཟེར་བས། ལོག་ལྟ་སྐྱེས་ཏེ་དགེ་རྩ་ཆད་དོ། །དེ་ནས་མི་རིང་བར་
ལྷས་བྱིན་གོམ་པ་སྤོས་ཏེ་འགྲོ་བ་ན། སའི་གསེབ་ནས་དམྱལ་བའི་མེ་ཅུང་ཟད་
རེ་ཐོན་ནས་རྐང་པ་ལ་རེག་པས་ཚའོ་ཚའོ་ཞེས་རྒྱུགས་པ་དང་། དེ་མ་ཐག་གས་
ཏེ་དམྱལ་བའི་མེའི་རྩེ་མོས་ལུས་གཡོགས་པས་ཤིན་ཏུ་ཚིག་སྟེ། ཀུན་དགའ་བོ་
ཚིག་གོ་ཞེས་ངུས་པས། སངས་རྒྱས་ལ་སྐྱབས་སུ་སོང་ཞིག་ཟེར་བ་ན། དམྱལ་
བའི་མེ་དངོས་སུ་མཐོང་བས་ཡིད་ཆེས་ཏེ། བདག་རུས་པའི་ཁོང་ནས་ཀྱང་
སངས་རྒྱས་ལ་སྐྱབས་སུ་མཆིའོ། །ཞེས་སྨྲས་ནས་ལུས་དེ་ཉིད་ཀྱིས་མནར་མེད་དུ་
ལྟུང་ངོ༌། །སྟོན་པས་དགེ་སློང་རྣམས་ལ་ལྷས་བྱིན་སྐྱབས་འགྲོ་བྱས་པས་དགེ་རྩ་
མཚམས་སྦྱར་ཏེ་མནར་མེད་དུ་བསྐལ་བ་གཅིག་གནས་ནས། རང་སངས་རྒྱས་
རུས་པ་ཅན་ཞེས་བྱ་བར་འགྱུར་རོ་ཞེས་ལུང་བསྟན་ཅིང་། དམ་ཆོས་པད་དཀར་
ལས། ལྷས་བྱིན་འདི་ནི་མ་འོངས་པ་ན་ལྷའི་རྒྱལ་པོ་ཞེས་པའི་སངས་རྒྱས་སུ་
འགྱུར་རོ། །ཞེས་ལུང་བསྟན་ཏོ། །མཁས་པ་དང་ཉེ་ན་བདེ་བ་ངང་གིས་འབྱུང་
ཚུལ་ནི།
མཁས་པ་རང་ལ་ཉེ་བ་ལ། །
བག་ཕེབས་སེམས་བདེ་སྟེར་བར་བྱེད། །
སེང་གེ་རི་དྭགས་མཐའ་དག་གིས། །
དབུགས་དབྱུང་བྱས་པའི་བྱུང་བ་ལྟོས། །
212



དགེ་ལྡན་ལེགས་བཤད་ཀྱི་འགྲེལ་བ།
ཞེས་པ་སྟེ། བློ་གྲོས་དང་ལྡན་པའི་མཁས་པ་ནི་རང་ལ་བསྟེན་པ་དང་ཉེ་
བ་རྣམས་ལ་བློ་བག་ཕེབས་ཤིང་ལུས་སེམས་བདེ་བ་ངང་གིས་སྟེར་བར་བྱེད་དེ།
དཔེར་ན། རི་དྭགས་ཀྱི་རྒྱལ་པོ་སེང་གེ་ཞིག་གིས་རི་དྭགས་དང་གཅན་གཟན་
མང་པོ་དངངས་ཤིང་འབྲོག་པ་མཐའ་དག་འཇིགས་པ་ལས་དབུགས་དབྱུང་བྱས་
པའི་བྱུང་བ་ལ་ལྟོས། ཞེས་དང་། བླུན་པོ་དང་ཉེ་ན་སྡུག་བསྔལ་ངང་གིས་བྱུང་
བ་ནི།
བླུན་པོ་རང་དང་ཉེ་བ་ལ། །
ཡེ་འདྲོག་སྡུག་བསྔལ་ངང་གིས་སྟེར། །
ཅལ་སྒྲ་ཐོས་པའི་རི་བོང་གིས། །
སྲོག་ཆགས་ཟླ་བོ་ལྕོག་ལ་ལྟོས། །
ཞེས་པ་ནི། ཤེས་རབ་དང་མི་ལྡན་པའི་བླུན་པོ་ནི་རང་དང་ཉེ་བ་རྣམས་ལ་
གནོད་འཚེ་དང་ཡེ་འདྲོག་པའི་སྡུག་བསྔལ་ངང་གིས་སྟེར་བར་བྱེད་དེ། དཔེར་
ན། ཤིང་བིལ་བའི་འབྲས་བུ་མཚེའུའི་ནང་དུ་ལྷུང་བ་ན་ཅལ་ཟེར་བའི་སྒྲ་བྱུང་
བ་ཐོས་པའི་རི་བོང་དག་གིས་མཐོང་ཚད་ཀྱི་སྲོག་ཆགས་ཟླ་བོ་མཐའ་དག་སྒྲོག་་་་
པར་བྱེད་པ་ལ་ལྟོས། ཞེས་པའོ། །ཚིགས་སུ་བཅད་པ་འདི་གཉིས་ཀྱི་གཏམ་རྒྱུད་
ནི། སྔོན་མཚེའུ་ཞིག་གི་འགྲམ་ན་ཤིང་བིལ་བའི་ཚལ་ཡོད་པ་དེར་རི་བོང་དྲུག་
གནས་པ་དང༌། ཤིང་བིལ་བའི་ཚལ་དེ་ནས་བིལ་བ་ཞིག་མཚེའུའི་ནང་དུ་ལྷུང་
བའི་སྒྱུ་རྩལ་ཟེར་བ་བྱུང་བ་དང་རི་བོང་དྲུག་པོས་ཐོས་པས་སྐྲག་ནས་བྲོས་སོ། །
213



ལེགས་བཤད་བསྟན་བཅོས་ཕྱོགས་བསྒྲིགས།
དེ་དག་བྲོས་པ་ཝ་ཞིག་གིས་མཐོང་ནས་ཅིའི་ཕྱིར་བྲོས། ཅལ་བྱུང་ངོ་ཟེར་བས།
ཝ་ཡང་བྲོས་སོ། །དེ་བཞིན་དུ་སྤྲོ་དང་། རི་དྭགས་དང་། ཕག་དང་། མ་ཧེ་དང་།
བསེ་དང་། གླང་བོ་ཆེ་དང་། དོམ་དང་། དྲེད་དང་། གུང་དང་། སྟག་དང་
སེང་གེ་རྣམས་ཀྱིས་ཀྱང་བྲོས་སོ། །རི་དྲུང་ཞིག་ན་སེང་གེ་རོལ་བ་ཅོད་པན་ལྟ་བུ་
དང་ལྡན་པ་ཞིག་འདུག་པ་དེས། སེང་གེ་སོགས་དེ་དག་བྲོས་པ་མཐོང་ནས།
ཁྱེད་ཅག་སྡེར་མོ་དང་མཆེ་བའི་སྟོབས་ཅན་ཞིག་ཡིན་ན་ཅིའི་ཕྱིར་བྲོས། ཅལ་
ཅལ་ཟེར་བ་བྱུང་ངོ་ཟེར། ཅལ་ཟེར་བ་དེ་ཅི། གང་ནས་བྱུང་དྲིས་པས། མ་ཤེས་
སོ་ཟེར། མ་བྲོས་ཤིག་བརྟག་གོ །ཁྱོད་ལ་སུས་སྨྲས། སྟག་གིས་སྨྲས་སོ། །དེ་
བཞིན་དུ་རིམ་པར་དྲིས་པས། ཝས་སྨྲས་པ། རི་བོང་གིས་སྨྲས་སོ་ཟེར། རི་བོང་
ལ་དྲིས་པས། བདག་ཅག་གིས་འཇིགས་པ་དེ་མངོན་སུམ་དུ་མཐོང་གི ཚུར་ཤོག་
དང་ཅལ་ཟེར་བ་བསྟན་ནོ་ཞེས་སེང་གེ་ཁྲིད་དེ་བིལ་བའི་ཚལ་བསྟན་ནས། ཅལ་
ཟེར་བ་དེ་འདི་ནས་བྱུང་ངོ་ཞེས་སྨྲས་པ་དང་། ཡང་ཚལ་དེ་ནས་བིལ་བ་ལྷུང་སྟེ་
ཅལ་ཟེར་བ་ཞིག་བྱུང་བས། སེང་གེས་སྨྲས་པ། འདི་ནི་བིལ་བ་ཆུའི་ནང་དུ་
ལྟུང་བའི་སྒྲ་ཡིན་གྱི་མ་འཇིགས་ཤིག་ཅེས་དབུགས་ཕྱུང་ངོ༌། །ལྷས་སྨྲས་པ། རབ་
ཏུ་གྲགས་པས་འགྲོ་མི་བྱ། །བདག་ཉིད་ཀྱིས་ནི་མངོན་སུམ་བྱ། །བིལ་བ་རྡེབ་
པས་ནགས་ཚལ་ནི། །རྐང་བཞི་མེད་པར་བྱས་ལ་ལྟོས། །ཞེས་སོ། །མཁས་པ་
ཡོན་ཏན་སྦས་པའི་ཕན་ཡོན་བསྟན་པ་ནི། །
མཁས་པ་ཡོན་ཏན་ཁོང་དུ་སྦེད། །
214



དགེ་ལྡན་ལེགས་བཤད་ཀྱི་འགྲེལ་བ། །
དེ་ལ་སྐྱེ་བོ་མང་དུ་འཁོར། །
རྒྱ་མཚོའི་ནང་གི་ནོར་བུ་ལ། །
དེད་དཔོན་མང་པོ་འཁོར་ལ་ལྟོས། །
ཞེས་པ་སྟེ། ཐོས་པ་མང་པོའི་མཛོད་འཛིན་པའི་མཁས་པ་དེ་རང་གི་ཡོན་
ཏན་གཞན་ལ་མི་ངོམ་ཞིང་ཁོང་དུ་སྦེད་པར་བྱེད་པས་དེ་ལ་བདུད་དང་བར་་་་་
ཆད་མི་འཇུག་ལ་ཡོན་ཏན་དོན་དུ་གཉེར་བའི་བློ་ལྡན་སྐྱེ་བོ་མང་པོ་རང་གི་ངང་
གིས་འཁོར་བར་བྱེད་དེ། དཔེར་ན། རྒྱ་མཚོ་ཆེན་པོའི་ནང་གི་ནོར་བུ་རིན་
པོ་ཆེ་ནི་ཐག་རིང་ཞིང་བགྲོད་དཀའ་ནའང་རིན་པོ་ཆེའི་ཡོན་ཏན་མཐོང་བའི་་་་
དེད་དཔོན་མང་པོས་དཀའ་ཚེགས་ལ་མི་ལྟོས་པར་འཁོར་བ་ལ་ལྟོས། ཞེས་དང་།
བླུན་པོ་ཡོན་ཏན་ངོམ་པའི་ཉེས་དམིགས་ནི།
བླུན་པོ་ཡོན་ཏན་ཁ་རུ་འབྱིན། །
དེ་ལ་སྐྱེ་བོ་འཁོར་མི་འགྱུར། །
སོག་མ་ཆུ་ཡི་སྟེང་འགྲོ་བ། །
སུས་ཀྱང་ལེན་པ་མེད་ལ་ལྟོས། །
ཞེས་པ་ནི། ཐོས་རྒྱ་ཆུང་བའི་བླུན་པོ་ནི་རང་གི་ཡོན་ཏན་ཅུང་ཟད་ཡོད་པ་
ངོམ་ཞིང་ཁ་རུ་འབྱིན་ཏེ་སྒྲོག་པར་བྱེད་པས་དེ་ལ་སྐྱེ་བོ་བློ་ལྡན་རྣམས་འཁོར་་་་་
བར་མི་འགྱུར་ཏེ། དཔེར་ན། གྲོ་ནས་སོགས་ཀྱི་རྩྭ་སོག་མ་ནི་ཆུའི་སྟེང་དུ་འཕྱོ་
215



ལེགས་བཤད་བསྟན་བཅོས་ཕྱོགས་བསྒྲིགས།
ཞིང་འགྲོ་བར་བྱེད་པ་ཤེས་ལྡན་སུས་ཀྱང་ལེན་པ་མེད་པའི་ཚུལ་ལ་ལྟོས། ཞེས་
པའོ། །མཁས་པ་ངག་ཉུང་ཞིང་རན་པར་སྨྲ་བ་ནི།
མཁས་པ་ཁོག་ཡངས་ཅ་ཅོ་མེད། །
དེ་ཡིས་ཟབ་ཁྱད་མཚོན་པ་སྟེ། །
རྒྱ་མཚོ་དལ་བར་འབབ་པ་ཡི། །
གཏིང་དཔག་མཆོག་ཏུ་དཀའ་ལ་ལྟོས། །
ཞེས་པ་ནི། ཚུལ་མཐུན་མཁས་པ་ནི་བློ་ཁོག་ཡངས་ཤིང་འབྲེལ་མེད་སྨྲ་
བའི་ཅ་ཅོ་མེད་ལ། དེ་ཡིས་བློ་གྲོས་གཏིང་དཔག་དཀའ་བའི་ཟབ་ཁྱད་མཚོན་
ཞིང་གོ་བར་བྱེད་པ་སྟེ། དཔེར་ན། ཕྱི་ནང་གི་རྒྱ་མཚོ་ཆེན་པོ་ནི་ཤིན་ཏུ་དལ་
བར་འབབ་པ་ལྟར་ཁར་ཅུང་ཟད་གཡོ་བའི་གཏིང་ཟབ་དཔག་པ་མཆོག་ཏུ་་་་་
དཀའ་བ་ལ་ལྟོས་ཞེས་དང༌། བླུན་པོ་གང་བྱུང་ཆོལ་བར་སྨྲ་བ་ནི།
བླུན་པོ་ཁེངས་ཤིང་སྨྲ་བ་མང་། །
དེ་ཡིས་བློ་ཆུང་མཚོན་པ་སྟེ། །
འུར་སྒྲ་འབྱིན་པའི་ཆུ་ཕྲན་གྱི། །
གཏིང་དཔག་ཤིན་ཏུ་སླ་ལ་ལྟོས། །
ཞེས་པ་སྟེ། འཛེམ་དོགས་མེད་པའི་བླུན་པོ་སྤྱི་རྡོལ་ཅན་ནི་ཁེངས་དྲེགས་
ཆེ་ཞིང་འབྲེལ་མེད་ཅལ་ཅོལ་དུ་སྨྲ་བ་མང་ལ་དེ་ཡིས་བློ་ཆུང་ཞིང་ཤེས་རབ་ཞན་
216



དགེ་ལྡན་ལེགས་བཤད་ཀྱི་འགྲེལ་བ།
པ་མཚོན་པར་བྱེད་པ་སྟེ། དཔེར་ན། རྒྱུན་དུ་འུར་སྒྲ་འབྱིན་བཞིན་དུ་འབབ་
པའི་ཆུ་ཕྲན་དེའི་གཏིང་དཔག་ཚུལ་ཤིན་ཏུ་སླ་བ་ལ་ལྟོས། ཞེས་པའོ། །མཁས་
པའི་འཁོན་འཛིན་ཞི་སླ་བ་ནི།།
མཁས་པ་གཏིང་ནས་འཁོན་ཡང་རུང་། །
ལེགས་པར་བཏུད་ན་ཞི་བ་སྟེ། །
གསེར་དངུལ་ཤིན་ཏུ་སྲ་བ་ཡང་། །
བཞུ་བར་ནུས་པའི་ཚུལ་ལ་ལྟོས། །
ཞེས་པ་སྟེ། དེ་ཡང་བླང་དོར་ཚུལ་བཞིན་དུ་བྱེད་པའི་མཁས་པ་ནི་འཕྲལ་
དུ་རྐྱེན་དབང་གིས་བློའི་སྟེང་ནས་འཁོན་ཡང་རུང་སྟེ། དེ་ལ་ཤད་སྦྱང་ལེགས་
པར་བྱས་ཏེ་བཏུད་ན་མོད་ལ་འཁོན་ཞི་འགྲོ་བ་ཡིན་ཏེ། དཔེར་ན། གསེར་དང་
དངུལ་སོགས་གནས་སྐབས་ཤིན་ཏུ་སྲ་ཞིང་མཁྲེགས་པ་ལྟར་སྣང་ཡང་མེས་བཞུ་་་
བར་ནུས་ཤིང་སླ་བའི་ཚུལ་ལ་ལྟོས། ཞེས་པ་དང༌། བླུན་པོའི་འཁོན་འཛིན་དམ་
པའི་ཚུལ་ནི།
བླུན་པོ་འཁོན་ནམ་མ་འཁོན་ཡང་། །
ལེགས་པར་བཏུད་ན་རེངས་པ་སྟེ། །
ཁྱི་ལུད་ཕུང་བོ་བཞུ་བ་ན། །
དྲི་ངན་འབའ་ཞིག་བྱུང་ལ་ལྟོས། །
217



ལེགས་བཤད་བསྟན་བཅོས་ཕྱོགས་བསྒྲིགས།
ཞེས་པ་སྟེ། བླང་དོར་གོ་ལོག་ཏུ་སྤྱོད་པའི་བླུན་པོ་ནི་གཞན་དག་ལ་འཁོན་
ཡང་རུང་དེ་ལ་ལེགས་པར་བཏུད་པར་བྱས་ན་ཕྱི་ཕྱིར་རྒྱུད་རྩུབ་ཅིང་རེངས་པར་
འགྱུར་བ་ཡིན་ཏེ། དཔེར་ན། ཁྱིའི་མི་གཙང་བའི་ལུད་སྤུངས་པའི་ཕུང་བོ་དེ་
བཞུ་བའི་བསམ་པས་མེར་བསྲེགས་ན་སྐྱུག་བྲོ་བའི་དྲི་ངན་འབའ་ཞིག་བྱུང་ཞིང་་
འཐུལ་བའི་ཚུལ་ལ་ལྟོས་ཤིག་ཅེས་པའོ། །མཁས་པ་སེམས་དྲང་བའི་ཡོན་ཏན་ནི།
མཁས་པ་དྲང་བའི་སེམས་ལྡན་པས། །
བྱ་བ་གང་བྱས་ཐད་ཀར་འགྲོ །
འཚོ་བྱེད་གཞོན་ནུའི་སྨན་དཔྱད་ནི། །
བྱས་པ་མཐའ་དག་འཚེངས་ལ་ལྟོས། །
ཞེས་པ་སྟེ། མཁས་པ་ནི་གཡོ་ཟོལ་མེད་པའི་དྲང་བོའི་སེམས་དང་ལྡན་
པས་བྱ་བ་གང་བྱས་ཐམས་ཅད་ཐད་ཀར་ལམ་དུ་འགྲོ་བ་ཡིན་ཏེ། དཔེར་ན།
རྒྱལ་པོ་གཟུགས་ཅན་སྙིང་པོའི་བུ་འཚོ་བྱེད་གཞོན་ནུས་གསོས་ཀྱི་གཞན་ཕན་གྱི་་
སེམས་བཟང་པོས་སྨན་དང་དཔྱད་གང་བྱས་འཕྲལ་དང་འཕྲལ་དུ་ཕན་ཐོགས་་་
པས་རང་གཞན་མཐའ་དག་ཡིད་དགའ་ཞིང་འཚེངས་པའི་ཚུལ་ལ་ལྟོས། ཞེས་
པའོ། །དེ་ཡང་རྒྱལ་པོ་གཟུགས་ཅན་སྙིང་པོས་ཚོང་དཔོན་ཞིག་གི་ཆུང་མ་དང་
དགའ་མགུར་སྤྱོད་པ་ལས་བུ་ཞིག་བཙས་པ་རྒྱལ་པོས་བླངས་པ་འཚོ་བྱེད་གཞོན་་
ནུས་གསོས་ཞེས་གྲགས་སོ། །དེ་ནར་གསོན་ཏེ་སྨན་དཔྱད་སྤྱི་དང་ཁྱད་པར་ཡུལ་
རྡོ་འཇོག་ཏུ་སོང་ནས་སྨན་པའི་རྒྱལ་པོ་རྒྱུན་ཤེས་ཀྱི་བུ་ལས་ཀླད་པའི་ཐོད་པ་་་་
218



དགེ་ལྡན་ལེགས་བཤད་ཀྱི་འགྲེལ་བ།
འབྱེད་པའི་དཔྱད་བསླབས་པས། ཁྱད་པར་དང་བཅས་པ་ལེགས་པར་ཤེས་སོ། །
དེ་ནས་རྒྱུན་ཤེས་ཀྱི་བུ་ལ་ཕྱག་བགྱིས་ནས་ཚུར་འོང་བའི་ལམ་དུ་འབྱུང་བོ་་་་་་
ཐམས་ཅད་པའི་སྐད་བསླབས། ཤིང་ཁུར་ཞིག་ཉོས་པ་ལས་འབྱུང་བོ་ཐམས་
ཅད་དྭངས་པར་བྱེད་པ་ཞེས་བྱ་བའི་ནོར་བུ་ནད་པའི་མདུན་དུ་བཞག་པའི་ཚེ་་་
ནད་ཇི་ལྟར་བ་བཞིན་མཐོང་བ་ཞིག་ཀྱང་བརྙེས་སོ། །འབྱུང་བོ་ཐམས་ཅད་ཀྱི་
སྐད་ཤེས་པ་དང་། ནོར་བུ་དེའི་མཐུས་སྨན་དཔྱད་ཀྱིས་ནད་པ་མང་པོའི་དོན་
བྱེད་བཞིན་རིམ་གྱིས་རྒྱལ་པོའི་ཁབ་ཏུ་ཕྱིན་ཏོ། །དེའི་ཚེ་མ་སྐྱེས་དགྲས་བསུ་བ་
བྱས་ཀྱང་བདག་གིར་མ་བྱས་སོ། །རེ་ཞིག་ན་བྲམ་ཟེ་མིག་ན་བ་ཞིག་འཚོ་བྱེད་
བྲེལ་གཡེང་ཞིག་གི་སྐབས། བདག་ལ་སྨན་སྟོན་ཅིག་ཟེར་བས་ཚིག་པ་ཟོས་ནས་
ཐལ་བ་ཐོབ་ཅིག་བྱས་པས། དེ་དྲང་བོ་ཞིག་ཡིན་པས་ཐལ་བ་བཏབ་པས་སོས་
པ་དང་། དེས་མིག་ན་བ་གཞན་ཞིག་ལ་མིག་སྨན་བདག་གིས་ཤེས་ཀྱི་ཐལ་བ་
ཐོབ་ཅིག་ཟེར་བ་ལྟར་བཏབ་པས་མིག་ལོང་བར་གྱུར་ཏོ། །རྒྱལ་པོ་གཟུགས་ཅན་
སྙིང་པོའི་སྤྱི་བོར་ཕོལ་མིག་བྱུང་ནས། དཔྱད་གྱིས་ཤིག འཚོ་བྱེད་ཀྱིས་ཁྲུས་
བགྱིས་ལ་བྱའོ་ཟེར་ཏེ། སྨིན་འགྱུར་གྱི་རྫས་བསྲེས་པའི་ཆུ་བུམ་པ་ལྔ་བརྒྱ་བླུགས་
པས་སྨིན་པ་ན་མ་ཚོར་བར་བརྟོལ། དེ་ནས་འཚོ་འགྱུར་གྱི་རྫས་བསྲེས་པའི་ཆུ་
བུམ་པ་ལྔ་བརྒྱ་བླུགས་པ་དང་། རྨ་དང་། པགས་པ་དང་། སྐྲ་ཡང་སོས་སོ། །དེ་
ནས་རྒྱལ་པོས་ཟན་ཟོས་ནས་དཔྱད་གྱིས་ཤིག་ཟེར། བགྱིས་ལགས་ཞུས་པས།
ཡིད་མ་ཆེས་ཏེ་ལག་པས་བྱུགས་པས་མ་ཤེས། མེ་ལོང་དུ་བལྟས་པ་དང་།
219



ལེགས་བཤད་བསྟན་བཅོས་ཕྱོགས་བསྒྲིགས།
བཙུན་མོ་རྣམས་བལྟས་པས་ཀྱང་རྨ་གར་ཡོད་མ་ཤེས་པས་ངོ་མཚར་ནས། སྨོན་
པའི་རྒྱལ་པོར་དབང་བསྐུར་ཅིག་ཟེར་བ་ན། མིག་ལོང་བ་དེ་ན་རེ། དེ་ལྟར་
མཁས་ན་བདག་གི་མིག་སོས་པར་མ་བགྱིས་སོ་ཟེར། འཚོ་བྱེད་ཀྱིས་བདག་གིས་
ཁྱོད་མཐོང་ཡང་མ་མྱོང་ན་ཇི་ལྟར་སོས་པར་བགྱི། ཁྱོད་ཀྱི་ཁམས་གཞན་ཡིན་
པས་ད་འདི་དང་འདི་གྱིས་ཤིག་མཐོང་བར་འགྱུར་རོ་ཟེར་བ་ལྟར་བྱས་པས།
མིག་སོས་ནས་དགའ་སྟེ། འདི་སྨན་པའི་རྒྱལ་པོར་དབང་བསྐུར་ཏུ་གསོལ། ཞེས་
གླིང་བོ་ཆེ་ལ་བསྐྱོན་ནས་དཔལ་གྱི་འབྱོར་བ་ཆེན་པོས་སྨན་པའི་རྒྱལ་པོར་དབང་
བསྐུར་ཏོ། །ཁྱིམ་བདག་ཅིག་སྐྲུན་གྱིས་ཐེབས་ནས་སྨན་པ་ཐམས་ཅད་ཀྱིས་བོར་
བ་དང་། འཚོ་བྱེད་ལ་བསྟན་པས། ཁྱོད་ཀྱི་སྨན་ཤིན་ཏུ་རྙེད་དཀའོ་ཟེར་བས།
ད་འཆིའོ་སྙམ་ནས་དུར་ཁྲོད་དུ་སོང་བ་དང་། རོ་བསྲེགས་པའི་མེ་ལ་ནེ་ལེ་
འདུག་པ་དང་། སྲོག་ཆགས་གོ་ད་ཙན་དན་གཉིས་འཐོབ་སྟེ་ལྟུང་བ་དང་བཀྲེས་
པས་དེའི་ཤ་ཟོས། ཆར་བབ་པའི་འོད་པའི་ཆུ་འཐུངས། ཀོ་ཏྲ་པའི་ཟན་དང་
མར་ཕྱུང་བའི་ཞོ་འཐུངས་པས་སྐྲུན་བརྡོལ་ནས་མར་འཁྲུས། ཡར་སྐྱུགས་པས་
ནད་སོས་སོ། །བཙུན་མོ་ལུས་འཕགས་མའི་འདོམས་ཀྱི་ཕྱོགས་སུ་ཕོལ་མིག་བྱུང་
ནས། རྒྱལ་པོས་འཚོ་བྱེད་ལ། མར་ཡར་མོའི་དཔྱད་གྱིས་ཤིག་ཟེར་བས། ཟན་
ལ་སྨིན་བྱེད་ཀྱི་རྫས་བསྲེས་ཏེ་མ་མ་ལ་བྱིན་ནས་དེ་ལ་འདུག་ཏུ་བཅུག་པས། རྨ་
སྨིན་པ་ན་ཟན་ལ་བཙག་བུ་སྦས་ཏེ། མ་མ་ལ་བསྒོ་བ། འདི་ལ་འདུག་ཏུ་བཅུག་
ལ་སླར་སློངས་ཤིག་ཟེར་བ་ལྟར་བྱས་པས་བཙག་བུས་རེག་མ་ཐག་ཕོལ་མིག་་་་་་
22



དགེ་ལྡན་ལེགས་བཤད་ཀྱི་འགྲེལ་བ།
བརྡོལ་ལོ། །དེ་ནས་འཚོ་འགྱུར་གྱི་སྨན་བསྲེས་པའི་ཆུས་འཁྲུད་དུ་བཅུག་པས་
སོས་པར་གྱུར་ཏོ། །རྒྱལ་པོས་ཁྱོད་ཀྱིས་སྒྲེན་མོར་ཕུད་ནས་མ་བལྟས་སམ་ཟེར་
བ་ལ། མ་བལྟས་ཏེ་ཞེས་ཇི་ལྟར་བྱས་པ་རྣམས་སྨྲས་པས་རྒྱལ་པོ་མཆོག་ཏུ་ངོ་
མཚར། སྔར་གྱི་སྐྲན་ནད་སོས་པས་དེ་བདག་ལ་དཔྱད་མ་བགྱིས་སོ་ཟེར་བ་ལས།
འཚོ་བྱེད་ཀྱིས། ཁྱོད་ཀྱི་སྨན་རྙེད་དཀའོ་ཞེས་མ་སྨྲས་སམ། བདག་གི་སྨན་ཇི་ལྟ་
བུ་ཡིན་ཟེར་བར། ཁོས་དུར་ཁྲོད་དུ་སོང་ནས་ཇི་ལྟར་བྱས་པ་དེ་ཁོ་ན་ལྟར་སྨྲས་
པས། ཤིན་ཏུ་ལེགས་པར་ཤེས་ཏེ་བདག་གིས་དེ་བཞིན་བྱས་པས་སོས་སོ་ཞེས་
དགའ་ནས། འདི་སྨན་པའི་རྒྱལ་པོར་དབང་བསྐུར་དུ་གསོལ། ཞེས་ལན་གཉིས་
སུ་ཡང་སྨན་པའི་རྒྱལ་པོར་དབང་བསྐུར་ཏོ། །ཡང་མ་སྐྱེས་དགྲ་ལ་སྐྲན་བྱུང་
ནས་དཔྱད་གྱིས་ཤིག་ཟེར། འཚོ་བྱེད་ཀྱིས་བསམས་པ། ཀུན་བརྡོལ་བའི་རྒྱུ་ནི་
གཉིས་ཏེ། ཤིན་ཏུ་ཁྲོས་པ་དང་། ལྷག་པར་དགའ་བ་སྟེ། སྡིག་ཅན་འདི་
དགའ་བར་མི་འགྱུར་གྱི་ཁྲོས་པར་བྱའོ་སྙམ་སྟེ། ལྷ། བུ་འཆར་བྱེད་བཟང་པོའི་
ཤུ་གསོལ་ན་དཔྱད་བགྱིའོ་ཟེར་བས། རྒྱལ་པོ་ཁྲོས་ནས། ལེགས་སོ། །ངས་ཡབ་
རྒྱལ་པོ་བཀྲོངས། ཁྱོད་ཀྱིས་བུ་འཆར་བྱེད་བཟང་པོ་གསོད། ང་ཡང་ནད་ཀྱིས་
ཤི་ན་ཁྱོད་རྒྱལ་པོར་འགྱུར་མོད་ཟེར། ལྷ། གཞན་གྱིས་མི་སོས་སོ་བྱས་པས།
བདག་ལས་འཕངས་པ་མེད་པས་རྒྱལ་པོས་བུའི་ཤ་ཟ་བར་ཁས་བླངས་སོ། །དེ་
ནས་འཚོ་བྱེད་ཀྱིས་འཆར་བྱེད་བཟང་པོ་དབེན་པར་སྦས་ནས། དུར་ཁྲོད་ཀྱི་ཤ་
གཡོས་ནས་དྲངས་པས་ཟ་བར་བརྩམས་པ་དང་། འཚོ་བྱེད་ཀྱིས་ཕོར་བ་
221



ལེགས་བཤད་བསྟན་བཅོས་ཕྱོགས་བསྒྲིགས།
འཕྲོགས་ཏེ་ཀླད་དུ་བསྣུན་ནས། སྡིག་ཅན་ཁྱོད་ཕ་བསད། ད་ཡང་བུའི་ཤ་
ཟའམ་ཟེར་བ་ན། རྒྱལ་པོས་བརྔམས་ཏེ་སྨྲས་པ། འོ་ན་བུ་ཅིའི་ཕྱིར་བསད་
ཅེས་ཤིན་ཏུ་ཁྲོས་པས་སྐྲན་བརྡོལ་ཏེ་ཁྲག་དང་བཅས་པ་ཡར་སྐྱུགས། མར་
འཁྲུས་པས་ནད་སོས་སོ། །དེ་ནས་འཚོ་བྱེད་ཀྱིས་བུ་བསྟན་ནས། བདག་གྲོག་
སྦུར་ཙམ་ཡང་མི་གསོད་ན་གཞོན་ནུ་ལྟ་ཅི་སྨོས། ཐབས་འདི་རྒྱལ་པོའི་བསྙུན་
འཚོ་བར་བགྱིས་སོ་ཟེར་བས། རྒྱལ་པོ་ངོ་མཚར་ནས་ཡང་སྨན་པའི་རྒྱལ་པོར་
དབང་བསྐུར་ཏོ། །དེ་ལྟར་ཡབ་རྒྱལ་པོས་ལན་གཉིས་དང་། གཅུང་རྒྱལ་པོ་མ་
སྐྱེས་དགྲས་ལན་གཅིག་སྟེ་ལན་གསུམ་དུ་སྨན་པའི་རྒྱལ་པོར་དབང་བསྐུར་བ་ན།
འཚོ་བྱེད་ཀྱིས་བདག་དང་མཉམ་པའི་སྨན་པ་འགའ་ཡང་མེད་དོ་སྙམ་སྟེ་དྲེགས་
པ་སྐྱེས་ནས་བདེན་པ་མ་མཐོང་བ་ན། སྟོན་པས་དེའི་དྲེགས་པ་བསལ་བར་
བཞེད་ནས་རི་གངས་ཅན་དུ་ཁྲིད། འཚོ་བྱེད་ཀྱིས་མི་ཤེས་པའི་སྨན་མང་པོ་
བསྟན་ནས། དེའི་མིང་དང་རོ་ནུས་སོགས་བཤད་པས་དྲེགས་པ་བཅག དེ་ནས་
སྟོན་པས་ཆོས་བསྟན་པས་འཚོ་བྱེད་ཀྱིས་བདེན་པ་མཐོང་བར་གྱུར་ཏོ། །བླུན་པོ་
གཡོ་སྒྱུ་བྱེད་པའི་ཉེས་དམིགས་བཤད་པ་ནི། །
བླུན་པོ་གཡོ་སྒྱུའི་སེམས་ལྡན་པས། །
བྱ་བ་ཕལ་ཆེར་རང་ལ་ལྡོག །
ཤར་བའི་བུ་ཉིད་ཐར་རྗེས་སུ། །
བུད་མེད་གཡོ་སྒྱུས་བསད་ལ་ལྟོས། །
222



དགེ་ལྡན་ལེགས་བཤད་ཀྱི་འགྲེལ་བ།
ཞེས་པ་སྟེ། བླུན་པོ་ནི་བློ་ཀྱོག་པོའི་གཡོ་དང་གཞན་བྲིད་པར་བྱེད་པའི་
སྒྱུའི་སེམས་དང་ལྡན་པས་ན་དེས་ཀུན་ནས་བསླངས་པའི་བྱ་བ་གང་བྱས་ཕལ་་་
ཆེར་རང་ཉིད་ལ་ལྡོག་པ་ཡིན་ཏེ། དཔེར་ན། རྒྱལ་པོ་ཤར་བའི་བུ་དེ་ཉིད་རྒྱལ་
པོ་གཏུམ་པོ་རབ་སྣང་གིས་བཟུང་ནས་གསོད་པ་ལ་ཐུག་པ་ལས་ཐར་བའི་རྗེས་
སུ་བུད་མེད་ཀྱིས་གཡོ་སྒྱུ་བྱས་ཏེ་བསད་པ་ལ་ལྟོས། ཞེས་པའོ། །དེ་ཡང་ཡུལ་
ལུས་འཕགས་ཀྱི་རྒྱལ་པོ་གཏུམ་པོ་རབ་སྣང་གིས་རང་གི་བཙུན་མོའི་འཁོར་རྒྱ་ཆེ་
བས་བསྲུང་མི་ནུས་སྙམ་ནས། བཙུན་མོ་རྣམས་ལ་བསྒོ་བ། ཁྱོད་ཅག་ཇི་ལྟར་
འདོད་པ་བཞིན་སྐྱེས་པ་གཞན་དང་ལྷན་ཅིག་དགའ་མགུར་སྤྱོད་དུ་སོང་ལ་ནམ་་
ལངས་ཏེ་ཕོ་བྲང་དུ་རྔ་བརྡུངས་པའི་ཚེ་ཤོག་ཅིག མ་འོངས་ན་མགོ་བཅད་དོ་
ཞེས་དྲིལ་བསྒྲགས་སོ། །ཀོའུ་ཤཱསྟྲཱིའི་རྒྱལ་པོ་ཤར་བའི་བུ་བུད་མེད་ལ་བརྐམ་
ཆགས་ཅན་ཞིག་ཡིན་པས་དེ་ཐོས་ནས། བློན་པོ་སྦྱོར་བ་འཆང་ལ་སྨྲས་པ། རྒྱལ་
པོ་གཏུམ་པོ་རབ་སྣང་གི་བཙུན་མོ་རྣམས་དང་ལྷན་ཅིག་སྤྱོད་དུ་འགྲོའོ། །དེ་ན་
རེ། གནོད་པ་བགྱིད་པའི་གནས་མཆིས་སོ། །སྦྱོར་བ་འཆང་། མི་རྣམས་ཀྱི་ནང་
ན་མི་གཟུ་ལུམ་ཅན་དག་ཡོད་མོད་ཀྱི། ཁྱོད་འདིར་འདུག་ཅིག་ང་འགྲོའོ། །ཞེས་
འཕགས་རྒྱལ་དུ་སོང་བ་དང་། རྒྱལ་པོའི་བཙུན་མོ་སྒྲོལ་མ་ཟེར་བ་དེ་མཐོང་
ནས་དགའ་མགུར་སྤྱོད་ཀྱི་མལ་ཤོམས་ཤིག བཙུན་མོས་ཁྱོད་ཀྱིས་ཤོམས་ཤིག
ཅེས་གཉིས་ཀ་ཁེངས་དྲེགས་ཀྱིས་མལ་མ་བཤམ་པར་ནམ་ལངས་པས་སྒྲོལ་མས་་་
ཤར་བའི་བུའི་སོར་གདུབ་བྱུང་སྟེ་སོང་ངོ༌། །དོན་དེ་རྒྱལ་པོ་ལ་སྨྲས་པས། རྒྱལ་
223



ལེགས་བཤད་བསྟན་བཅོས་ཕྱོགས་བསྒྲིགས།
པོས། བློན་པོ་གསོས་པ་ལ། རྒྱལ་པོ་ཤར་བའི་བུ་འདིར་འོངས་པ་སུས་ཀྱང་མ་
ཚོར་ཏེ། དབྱུང་ན་མི་བཟོད་པས་ཡལ་བར་མ་དོར་ཅིག དེ་ནས་ཡང་ཤར་བའི་
བུ་བཟློག་ཀྱང་མ་ཉན་པར་སྦྱོར་བ་འཆང་ཁྲིད་དེ་འཕགས་རྒྱལ་དུ་ཕྱིན་ནས་ཁྱིམ་
དུ་ཞུགས་པ་དང་། གསོས་པས། རལ་གྲི་ཐོགས་པའི་མིས་བསྐོར་དུ་བཅུག་ནས།
བུད་མེད་ཕྱི་རོལ་ཏུ་བྱུང་ན་ཐོངས་ལ་སྐྱེས་པ་མ་གཏོང་ཞིག ཅེས་བསྒོ་བ། སྦྱོར་
བ་འཆང་གིས་ཐོས་ནས་ཤར་བའི་བུ་བུད་མེད་ཀྱི་ཆ་ལུགས་སུ་བགྱིས་ཏེ་ཆུ་བུམ་་
པ་བསྐུར་ནས་ཅིའི་ཕྱིར་ཆུ་ཁྱེར་མ་འོང་ཞེས་ལྕུག་མས་བཞུས་ཏེ་ཕྱུང་བ་ན།
མངག་གཞུག་མ་ཞིག་གོ་སྙམ་ནས་བཏང་བས་ཆུ་སྣོད་བོར་ཏེ་བྲོས་སོ། །དེར་
རྒྱལ་པོ་ཁྲོས་ནས། ཤར་བའི་བུ་འཁྲིད་དེ་འོངས་ན་ལེགས། མ་འོངས་ན་ཆད་པ་
ཆེན་པོ་གཅོད་དོ་ཟེར་བས། གསོས་པ་སྐྲག་ནས་འཁྲུལ་འཁོར་མཁན་ཞིག་ལ་
གླང་བོ་ཆེའི་འཁྲུལ་འཁོར་བྱེད་དུ་བཅུག་ནས་ནང་དུ་མི་ལྔ་བརྒྱ་སྦས་ནས་ཀོའུ་་་
ཤཱམྦྷིའི་ཉེ་འཁོར་དུ་བཏང་ངོ་། །ཤར་བའི་བུས་དེ་མཐོང་ནས། རང་ཉིད་ཀྱིས་
གླང་བོ་ཆེ་འཛིན་ཕྱིར་པི་ཝང་སྙན་པ་ལེན་ཅིང་དྲུང་དུ་ཕྱིན་པ་དང་མི་ལྔ་བརྒྱུས་
དེ་བཟུང་ནས་འཁྲུལ་འཁོར་དུ་བཅུག་སྟེ་རླུང་ལྟར་མགྱོགས་པར་བྲོས་ཏེ་་་་་་་
འཕགས་རྒྱལ་དུ་ཕྱིན་ཏོ། །རྒྱལ་པོས་བསྒོ་བ། ཤར་བའི་བུ་སོད་ཅིག་ཟེར། བློན་
པོ་རྣམས་ན་རེ། འདི་གླང་བོ་ཆེའི་ཆོ་ག་ལ་མཁས་པས་གླང་བོ་ཆེའི་ཆོ་ག་
བསླབས་ཏེ་དེ་ནས་གསོད་པར་བྱའོ་ཞེས་བགྲོས་ཏེ། རྒྱལ་པོའི་བུ་མོ་ནོར་ལྷས་
བྱིན་བར་དུ་ཡོལ་བ་བཅད་ནས་སློབ་ཏུ་གཞུག་གོ །དེ་ནས་སྦྱོར་བ་འཆང་སྨྱོན་
224



དགེ་ལྡན་ལེགས་བཤད་ཀྱི་འགྲེལ་བ། །
པའི་ཆ་ལུགས་དང་། དེའི་སྲིང་མོ་གསེར་ཕྲེང་ཅན་ཞེས་པ་ཀུན་ཏུ་རྒྱུའི་ཆ་
ལུགས་སུ་བསྒྱུར་ཏེ་གཉིས་ཀ་འཕགས་རྒྱལ་དུ་སོང་སྟེ་སྒྱུ་ཐབས་སྣ་ཚོགས་ཀྱི་སྒོ་་་
ནས་ཤར་བའི་བུ་དང་། ནོར་ལྷས་བྱིན་གཉིས་ལྷན་ཅིག་ཕྲད་པར་བྱས་ཏེ་གཏུམ་
པོ་རབ་སྣང་གི་གླང་བོ་ཆེ་བཟང་ལྡན་ལ་བཞོན་ཏེ་བྲོས་ནས་ཀོའུ་ཤཱམཱིར་སོང་ངོ་།
ཤར་བའི་བུ་སྲོག་ཐར་བས་དགའ་སྟོན་ཆེན་པོ་བྱས་ཏེ་ནོར་ལྷས་བྱིན་དང་ལྷན་་་་
ཅིག་དགའ་མགུར་སྤྱོད་དོ། །དུས་གཅིག་ན་ཤར་བའི་བུས། ནོར་ལྷས་བྱིན་ལ་
སྨྲས་པ། ཁྱོད་ཀྱི་ཕ་འདིར་བཀུག་སྟེ་ཐག་པའི་ལས་སློབ་ཏུ་མ་གཞུག་ན་ང་རྒྱལ་
པོ་ཤར་བའི་བུ་མ་ཡིན་ནོ་ཟེར་ནས། སྦྱོར་བ་འཆང་ལ་དོན་དེ་སྨྲས་པས། དེས་
ཟོབ་སྟ་གོན་བྱས་ཏེ་དེད་དཔོན་ཞིག་སྤྲོ་བ་བསྐྱེད། སྨད་འཚོང་མ་གཟུགས་
བཟང་བ་ཞིག་རྒྱན་གྱིས་བརྒྱན་ནས་དེད་དཔོན་གྱི་ཆུང་མའི་ཚུལ་བྱས་ཏེ་
འཕགས་རྒྱལ་དུ་བཏང་ངོ༌། །རྒྱལ་པོ་གཏུམ་པོ་རབ་སྣང་གིས་དེད་དཔོན་ཞིག་
འོང་བར་ཐོས་ནས། རང་ཉིད་ནོར་རྩི་ཕྱིར་དེའི་ཁྱིམ་དུ་སོང་བ། དེད་དཔོན་
གྱིས་ཕྱི་རོལ་ཏུ་སོང་སྟེ་མི་སྣང་ནས་དེའི་ཆུང་མ་མཐོང་ནས་རབ་ཏུ་ཆགས་ཏེ་་་་
ལྷན་དུ་བསྡད་དོ། །དེར་ཤར་བའི་བུའི་མི་རྣམས་ཀྱིས་སྒོ་བཅད། རྒྱལ་པོ་དང་
སྨད་འཚོང་མ་གཉིས་ཁྱོགས་ཀྱི་ནང་དུ་བཅུག་ནས་མི་བཞིས་བཏེགས་ཏེ། ཁ་
ཅིག་ཐལ་མོ་རྡོབ། ཁ་ཅིག་དགོད། ཁ་ཅིག་གླུ་ལེན་ཏེ། སྦྲང་མ་དག་གིས་ཟླ་བ་
ཟོས། །རྣམ་ཐོས་བུ་ནི་གཉེར་པས་དེད། །ས་གཞི་ནགས་བཅས་མཁའ་ལ་
འཕགས། །སྨད་འཚོང་མས་ནི་རབ་སྣང་ཁྲིད། །ཞེས་ཟེར་ཞིང་བྲོས་ཏེ་ཀོའུ་
225



ལེགས་བཤད་བསྟན་བཅོས་ཕྱོགས་བསྒྲིགས།
ཤཱམཱིར་ཕྱིན་པས། ཤར་བའི་བུས་དེ་བཏགས་ནས་ཐག་པའི་ལས་སློབ་ཏུ་གཞུག་
གོ །དུས་གཅིག་གི་ཚེ་ཤར་བའི་བུ་དང་ནོར་ལྷས་བྱིན་ལྷན་ཅིག་ཁང་བཟང་གི་
སྟེང་དུ་འདུག་པ་ན། རབ་སྣང་ཐག་པའི་ཁང་བ་ནས་ཕྱིར་བྱུང་བ་དང་། ཤར་
བའི་བུས། ནོར་ལྷས་བྱིན་ལ། མིའོ་ནི་སུ་ཡིན་ཁྱོད་ཀྱིས་ཤེས་སམ་ཟེར་བས།
དེས་བརྟགས་པས་རྒྱལ་པོ་སྤྱི་གཅེར་བ་ཡིན་པས་ཤེས་ནས། མཆི་མས་བརྣངས་
བཞིན་དུ། རྒྱལ་པོ་ངན་པ་འདིས་ངའི་ཕ་འདི་འདྲ་བྱས་པས་ངས་རྒྱལ་ངན་
འདི་མ་བསད་ན་ནོར་ལྷས་བྱིན་མིན་ནོ་སྙམ་མོ། །ཤར་བའི་བུས། སྦྱོར་བ་འཆང་
ལ་དགྲ་ལ་མི་ཤ་ལོན་ཟིན་གྱི། ད་གཏུམ་པོ་རབ་སྣང་ཁྲོལ་ལ་ཟན་བྱིན་ནས།
བཀུར་སྟི་ཆེན་པོས་འཕགས་རྒྱལ་དུ་སྐྱོལ་ཅིག་ཟེར་བ་ལྟར་བསྐྱལ་ལོ། །ནོར་ལྷས་
བྱིན་རེ་ཞིག་དགའ་དགའ་ལྟར་རྒྱལ་པོ་བྲིད་ནས་ན་བརྫུ་བྱས་ཏེ་ཉལ་བ་དང་།
རྒྱལ་པོས་དྲིས་པས། སྨྲས་པ། ལྷ་འཁྲུགས་ལགས་ཏེ། སྔར་བདག་གིས་ཕས་ཁྱོད་
བཟུང་བའི་ཚེ་བདག་ཅག་གཉིས་བདེ་བར་ཀོའུ་ཤཱམཱིར་ཕྱིན་ན། ལྷན་ཅིག་ཞག་
བདུན་གྱི་བར་ཟས་མི་ཟ་ཞིང་། ཞག་བདུན་རྫོགས་ནས་ཁྱོད་ནི་རྐང་པ་ནས་སྤྱི་
བོའི་བར་མེ་ཏོག་གི་ཕྲེང་བས་བརྒྱན་ཏེ་ར་བའི་ཁར་བསྙལ་ལ། བྲམ་ཟེ་སྟོང་ལ་
ཟན་བྱིན་ཏེ་མཆོད་པ་དང་བཀུར་སྟི་རྒྱ་ཆེར་བྱའོ་ཞེས་དམ་བཅས་སོ་ཟེར། ཤར་
བའི་བུ་ན་རེ། དེ་ངའི་ཆེད་ཡིན་པས་ལོངས་དང་ཐམས་ཅད་བསྒྲུབ་པར་བྱའོ། །
དེ་ནས་ནོར་ལྷས་བྱིན་གྱིས། མི་ཙམ་གྱི་ཤ་ཟ་ནུས་པའི་ཁྱི་གཉིས་ར་བའི་དྲུང་དུ་
བཏགས་ཏེ། རྒྱལ་པོ་དང་ལྷན་དུ་ཞག་བདུན་དུ་འདུག་ཅིང་། དེ་ནི་མཚན་
226



དགེ་ལྡན་ལེགས་བཤད་ཀྱི་འགྲེལ་བ།
མོ་ཟ་ལ། རྒྱལ་པོ་ནི་ཆུང་མ་ལ་ཆགས་པས་ཟས་མ་ཟོས་པས་ཤིན་ཏུ་ཉམ་ཆུང་
བར་གྱུར་ཏོ། །ཞག་བདུན་རྫོགས་ནས་རྒྱལ་པོ་མེ་ཏོག་གི་ཕྲེང་བས་བརྒྱན་ཏེ་ར་
བའི་ཁར་བསྙལ། རོལ་མོ་དང་བྲོ་གར་སྣ་ཚོགས་བྱས་པ་ན། ནོར་ལྷས་བྱིན་གྱིས།
ལྷ་རི་བའི་ཁ་ནས་གྲོང་ཁྱེར་མཛེས་པ་ལྟ་བ་ལས་ལྟུང་ངོ་། །ཞེས་སྒྲོག་སྟེ་ར་བའི་
ཁ་ནས་ཕུལ་བས་ལྟུང་མ་ཐག་ཏུ་ཁྱི་གཉིས་ཀྱིས་ཟོས་ཏེ་རུས་གོང་འབའ་ཞིག་་་་་
ལུས་པ་བྱས་སོ། །དེ་སྦྱོར་བ་འཆང་གིས་བརྟགས་པས་རྒྱལ་པོ་གཡོ་ཐབས་ཀྱིས་
བསད་པར་ཤེས་ནས་ཁྲོས་ཏེ། ནོར་ལྷས་བྱིན་ཡང་རྒྱ་སྐྱེགས་ཀྱི་ཁང་བར་བཅུག་
ནས་བསྲེགས་པར་བྱས་སོ། །མཁས་པ་གློ་བུར་གང་བྱུང་ལ་ཡིད་མི་རྟོན་པ་ནི།
མཁས་པ་སྔར་འདྲིས་མ་གཏོགས་པ། །
གློ་བུར་ཕྲད་ལ་ཡིད་མི་རྟོན། །
རི་དྭགས་མི་དང་མ་འདྲིས་པས། །
མཐོང་མ་ཐག་ཏུ་བྲོས་ལ་ལྟོས། །
ཞེས་པ་སྟེ། རྟོག་དཔྱོད་དང་ལྡན་པའི་མཁས་པ་ནི་སྔར་འགྲོགས་འདྲིས་
བྱས་པའི་རྒྱུས་ཡོད་མ་གཏོགས་པ་གློ་བུར་དུ་ཕྲད་པ་སྙིང་ཉེ་བ་ལྟར་བྱེད་པ་ལ་་་་
ཡིད་མི་རྟོན་པའམ་ཡིད་ཆེས་པར་མི་བྱ་སྟེ། དཔེར་ན། དགོན་པའི་རི་དྭགས་
མི་དང་འགྲོགས་འདྲིས་མ་མྱོང་བས་ན་མཐོང་མ་ཐག་ཏུ་བྱོལ་ཞིང་བྲོས་པ་ལ་་་་་
ལྟོས། ཞེས་པ་དང་། བླུན་པོ་གསར་གྲོགས་ལ་ཡིད་རྟོན་པའི་ཉེས་དམིགས་ནི།
227



ལེགས་བཤད་བསྟན་བཅོས་ཕྱོགས་བསྒྲིགས།
བླུན་པོ་སྔོན་ཆད་མ་འདྲིས་ཀྱང་། །
གློ་བུར་འགྲོགས་ལ་མགོ་བློ་གཏོད །
གྷཾ་ག་ལ་ཡི་རྒྱལ་པོ་ཉིད། །
བདུད་མོས་བསླུས་པའི་བྱུང་བ་ལྟོས། །
ཞེས་པ་ནི། རྟོག་དཔྱོད་མེད་པའི་བླུན་པོ་ནི་སྔོན་ཆད་མ་འདྲིས་ཤིང་རྒྱུས་
མེད་ཀྱང་གློ་བུར་དུ་དགའ་དགའ་ལྟར་བྱེད་དེ་འགྲོགས་པ་ལ་མགོ་བློ་གཏོད་པར་
བྱེད་དེ། དཔེར་ན། ཡུལ་བྷཾ་ག་ལའི་རྒྱལ་པོ་བྷ་ག་ཞེས་བྱ་བའི་བཙུན་མོ་དམ་པ་
གཤེགས་པ་ན་བདུད་རིགས་ཀྱི་བུ་མོ་ཆ་མེད་པ་ཞིག་ལ་ཡིད་ཆགས་ནས་བཙུན་་་་
མོར་བྱས་པས་བསླུས་ཏེ། སྲས་བྱང་ཆུབ་སེམས་དཔའ་དང་བྲལ་བར་བྱས་པའི་
སྔོན་ཇི་ལྟར་བྱུང་ཚུལ་དག་ལ་ལྟོས་ཤིག ཅེས་པའོ། །སྔོན་རྒྱ་གར་ཤར་ཕྱོགས་
གྷཾ་ག་ལའི་ཡུལ་ན་རྒྱལ་པོ་བྷཾ་ག་ཞེས་པ་དང་། བཙུན་མོ་ནོར་འབྱིན་མ་ཞེས་བྱ་
བ་གཉིས་ལ་སྲས་བྱང་ཆུབ་སེམས་དཔའ་ཞིག་འཁྲུངས་སོ། །དེས་དཀོན་མཆོག་
གི་རྟེན་མཐོང་བ་ན་དེའི་ཕྱོགས་སུ་ཕ་མས་བཟུང་ཡང་མི་ཉན་པར་འགྲོ་ཞིང་།
གུས་པ་དང་དད་པའི་རྣམ་འགྱུར་ཆེ་བ་ཞིག་འདུག་པས། འདི་དད་པ་བརྟན་པ་
ཞིག་འོང་ཟེར་ནས་མིང་ཡང་དད་པ་བརྟན་པ་ཞེས་བཏགས་སོ། །དེ་ལྟ་བུའི་
རྒྱལ་པོ་ཡུམ་སྲས་གསུམ་ནི་བླ་མ་དཀོན་མཆོག་ལ་མཆོད་ཅིང་བཀུར་བ་དང་།
མངའ་འབངས་ཀྱིས་གཙོས་སྐྱེ་དགུ་རྣམས་ལ་བྱམས་སྙིང་རྗེས་རྒྱལ་སྲིད་ཆོས་་་་་
བཞིན་དུ་བསྐྱངས་ཏེ་བསྟན་འགྲོའི་ཕན་བདེ་སླར་ནས་སླར་སྤེལ་བར་མཐོང་་་་་
228



དགེ་ལྡན་ལེགས་བཤད་ཀྱི་འགྲེལ་བ།
ནས། བདུད་དགའ་རབ་དབང་ཕྱུག་བཟའ་མི་གཉིས་མྱ་ངན་དུ་གྱུར་ནས་བར་
ཆད་བྱ་བར་རྩོམ་སྟེ། ཕག་རྒོད་ནག་པོ་དང་། ཕག་མོ་ཁྲ་མོ་ཤིན་ཏུ་ཆེ་བ་
ཞིག་ཏུ་བསྒྱུར་ཏེ་རྒྱལ་པོ་ཡབ་ཡུམ་གྱི་བླ་ཤིང་གི་ར་བར་ཞུགས་ཏེ་བླ་ཤིང་ལ་་་་་
གནོད་པ་བྱེད་དོ། །དེར་བློན་པོ་ལྔ་བརྒྱ་ཙམ་གྱིས་བསྐོར་ནས་སོང་སྟེ་རྒྱལ་བུ་
གཞོན་ནུ་རང་ཉིད་ཀྱིས་ལྕགས་ཀྱི་མདའ་གཞུས་ཕག་རྒོད་ནག་པོ་དེ་བསྒྲལ། ཁྲི་
མོ་ཤོར་བ་དང༌། ཡུམ་ནོར་འབྱིན་མ་དེ་ཡང་བསྙུང་སྟེ་གཤེགས་སོ། །དེ་ནས་
རྒྱལ་བུས་བློན་པོ་གོ་མཚོན་ཐོགས་པ་རྣམས་ཀྱིས་བསྐོར་ནུས་ཕག་མོ་དེ་འཚོལ་་་
ཕྱིར་ནགས་ཀྱི་ནང་དུ་ཞུགས་ཏེ་བཙལ་ཀྱང་མ་རྙེད་པར་སྔར་མཐོང་མ་མྱོང་བའི་
བུ་མོ་ལུས་ཁ་དོག་ལྔ་རུ་བཀྲ་བ། གོས་ཀྱང་དེ་མཚུངས་ཁྲབ་གྱོན་པ་མཛེས་ཤིང་
ཡིད་སྡུག་པ་ལྟར་སྟོན་པ་ཞིག་མཐོང་སྟེ། རྒྱལ་བུའི་བསམ་པ་ལ། ཕག་རྒོད་ཁྲ་མོ་
དེ་བུ་མོ་འདི་ཉིད་ཡིན་པ་འདྲ་སྟེ། བདག་གི་མ་ནི་འདས་པས་འདི་བསད་ན་
སྙིང་རྗེ་སྙམ་ནས་བཞག་གོ །བློན་པོ་དག་གིས་དེ་མཐོང་ནས་བུ་མོ་མཚར་སྡུག་
ལྟ་བས་ཆོག་མི་ཤེས་པ་འདི་འདྲ་འཇིག་རྟེན་ན་འབྱུང་དཀའ་བས། མི་དབང་གི་
བཙུན་མོའམ། རྒྱལ་བུ་རང་ཉིད་ཀྱི་བཙུན་མོ་བྱས་ན་རང་འཐད་ཞུས་པས།
རྒྱལ་བུའི་ཞལ་ནས། སྔོན་ཆད་སྟག་མོ་མགོ་དགུ་མ། །འཇིག་རྟེན་དག་ཏུ་མ་
གྲགས་ན། །ད་ལྟ་བྱུང་ན་ལྟས་ངན་ཡིན། །ཕྱིན་ཆད་དག་ཀྱང་དེ་དང་མཚུངས། །
གང་ནས་བྱུང་རྒྱུས་མེད་པ་འདི་ལྟ་བུ་ཚམ་ཚོམ་དུ་སྤྱོད་པ་ག་ལ་རིགས། ཞེས་
དང་དུ་མ་བླང་ངོ༌། །བློན་པོ་རྣམས་ཀྱིས་དེ་རྒྱལ་པོ་ལ་ཞུས་པས། རྒྱལ་བུས་མི་
229



ལེགས་བཤད་བསྟན་བཅོས་ཕྱོགས་བསྒྲིགས།
མཉེས་ན་བཟང་མོ་ཞིག་མིན་པར་ངེས་མོད། ཕུགས་སྐྱོན་དུ་འགྱུར་ཡང་སྲིད།
རེ་ཞིག་བཙུན་མོར་བྱེད་གསུངས་ནས་ཁབ་ཏུ་བཞེས་སོ། །རྒྱལ་བུས་བུ་མོ་དེ་
རྒྱལ་པོའི་མདུན་ན་འདུག་པ་གཟིགས་ནས། གངས་ཀྱི་སེང་གེ་གྲོང་ཁྱེར་གྱི། །སྒོ་
ཁྱི་མོ་དང་ལྷན་ཅིག་ཏུ། །དེ་ནི་སེང་གེར་ང་རྒྱལ་བ། །ཇི་ལྟར་ཁྱི་མོས་བཟང་མོར་
བྱས། །ཞེས་སྨྲས་པ་དང་། བདུད་མོའི་རྟོག་པ་ལ། རྒྱལ་བུ་འདིའི་ཟེར་ལུགས་
ཀྱིས་ང་ལ་བཟང་པོ་རང་མི་བྱེད་པར་ཐག་ཆོད། འདི་ཡུལ་གཞན་དུ་བསྐྱོད་པའི་
ཐབས་ཤིག་བྱ་དགོས་སྙམ་ནས། རེ་ཞིག་ན་བདུད་མོ་དེས་ན་བརྫུ་ཆེན་པོ་བྱས་
སོ། །དེ་ལ་རྒྱལ་པོས་སྨན་དཔྱད་སོགས་བྱ་དགོས་སྙམ་སྟེ་དྲིས་པས། བཙུན་མོ་དེ་
ན་རེ། ང་ནི་ལྷ་མོ་ཞིག་ཡིན་པས་སྨན་དང་སྨན་པ་གཉིས་ཀ་ལྷ་རྙེད་ན་ཕན།
གཞན་གྱིས་མི་ཕན་ཟེར། རྒྱལ་པོས་ལྷ་ནི་ག་ལ་རྙེད་ཇི་ལྟར་བྱ་བྱས་པས། དེ་ན་
རེ། དེ་ལྟར་ན་རྒྱལ་བུ་དད་པ་བརྟན་པ་འདི་ལྷ་དང་ཁྱད་མེད། ལྷོ་ནུབ་སྲིན་པོ་
རྒྱུ་བའི་གནས་ན་མེ་ཏོག་ཀུ་ཤ་ན་ཞེས་བྱ་བ་ལྷའི་སྨན་ཡོད་པས་དེ་ལེན་་་་་་་
ཐོངས་ཤིག་ཟེར། རྒྱལ་པོའི་བསམ་པ་ལ། རྒྱལ་བུ་འདི་སྤྲུལ་བ་ཞིག་ཀྱང་ཡིན་
པས་སྨན་དེ་ལོན་ངེས་པས་གསོལ་བ་གདབ་དགོས་སྙམ་སྟེ། རྒྱལ་བུའི་དྲུང་དུ་
སོང་ནས་དོན་དེ་ཞུས་སོ། །རྒྱལ་བུའི་ཞལ་ནས། ཁྱོད་བདུད་མོ་ལ་བཙུན་མོར་
འཁྲུལ་ཏེ་ལུས་ལས་ཆད་པའི་བུ་བྱིས་པ་གཞོན་ནུ་སྲིན་པོའི་གནས་འཇིགས་སུ་་་
རུང་བ་ཡ་ང་བར་སྤྲུགས་པར་བྱེད། བདག་གིས་བདུད་མོ་དེ་སྐད་ཅིག་ཉིད་ལ་
མེད་པར་བྱ་ནུས་མོད་ཀྱི། དྲིན་ཅན་གྱི་ཕ་ཁྱེད་སྡུག་བསྔལ་བ་དང་། བདག་ལ་
230



དགེ་ལྡན་ལེགས་བཤད་ཀྱི་འགྲེལ་བ།
བརྟེན་ནས་སྡིག་བསགས་ན་མི་རུང་བས་ཕྱི་ཐག་ལ་བསམས་ནས་འགྲོ་བར་བྱའོ།།
བཙུན་མོ་འདིའི་ནད་གཞན་མིན་ཁོ་བོ་ལ་ན་བ་ཡིན། ཁོ་བོ་སོང་བ་དང་སྨན་
ལ་མི་ལྟོས་པར་དྲག་མཆི་ཞེས་སྨྲས་པ་དང༌། རྒྱལ་པོས་སྲས་ལ་ཤིན་ཏུ་བརྩེ་ཡང་
བཙུན་མོ་ལ་ཆགས་པས་བྱ་ཐབས་མ་བྱུང་སྟེ་མཆི་མ་འབྱིན་ཅིང་གནས་སོ། །དེ་
ནས་རྒྱལ་བུ་དགུང་ལོ་བཅུ་གསུམ་བཞེས་པ་དེ་རྟ་བཟང་པོ་ཞིག་ལ་བཅིབས་ཏེ་་་
གྲོང་ཁྱེར་ནས་བྱུང་བ་དང་། བློན་འབངས་མང་པོ་རྔ་མོ་རྗེའུ་སྟོར་བ་ལྟར་དུ་
ཞིང་སྨྲེ་སྔགས་འདོན་ཏེ་རྗེས་སུ་འབྲང་བ་ན་རྒྱལ་བུས་ཆོས་ཀྱི་གཏམ་བགྱིས་ཏེ་་་
ཕྱིར་བཟློག་ཏུ་གཞུག་གོ །རྒྱལ་བུས་ལྷོ་ནུབ་ཀྱི་ཕྱོགས་སུ་བསྙེན་བཀུར་ཁེངས་
དྲེགས་སྤངས་ཏེ་ལོ་གསུམ་ཟླ་བ་གསུམ་གྱི་བར་དུ་བྱོན་པ་དང་། རི་བྲག་ནག་པོ་
གཅན་གཟན་དང་བྱ་མང་པོ་རྒྱུ་བ་ཤིན་ཏུ་ཉམས་མི་དགའ་བ་ཞིག་ཏུ་སླེབས་པ་
ན། ལམ་འགག་ན་སྲིན་པོའི་ལམ་སྲུང་མི་སེར་བོ་ལྕགས་ཀྱི་སྦར་མོ་ཅན་གསེར་
གྱི་རལ་གྲི་ཐོགས་པ་ཞིག་དང་ཕྲད་དེ། དེས་དྲིས་པ་ལ། རྒྱལ་བུས་ལན་དྲང་
བོར་གྱུ་རུ་ལུགས་སུ་ཇི་ལྟར་བྱས་པ་རྣམས་བཤད་པས། ཁོའི་གདུག་རྩུབ་ཞི་སྟེ་
ཕས་བུ་མཐོང་བ་ལྟར་དགའ་ནས་སྨྲས་པ། ཁྱོད་ཀྱི་ཕ་དེ་གླེན་པ་ཞིག་འདུག་
མེ་ཏོག་ཀུ་ཤུ་ན་ཞེས་པ་སྨན་མིན། སྲིན་པོའི་རྒྱལ་པོ་ལང་ཀ་མགྲིན་བཅུའི་བུ་མོ་
ཡིན། ཀུ་ཤ་ན་མིང་དངོས་དང་། མེ་ཏོག་ཅེས་པ་མཛེས་པ་ལ་བཏགས་པ་ཡིན།
ལང་ཀ་པུ་རངས་ཞེས་པ་སྲིན་པོ་མ་རུངས་པའི་ཡུལ་ལྕགས་རི་རིམ་པ་བདུན་་་་་
གྱིས་བསྐོར་བ། སྒོ་སྲུང་སྲིན་པོ་སྒོ་གཅིག་པ་ནས་སྒོ་བདུན་པའི་བར་གྱིས་སྲུང་
231



ལེགས་བཤད་བསྟན་བཅོས་ཕྱོགས་བསྒྲིགས།
ཞིང་། དེའི་རྒྱལ་པོ་ལང་ཀ་མགྲིན་བཅུ་བ་ཞེས་པ་ཤིན་ཏུ་འཇིགས་ཤིང་ཡ་ང་བ་
དང་། སྲིན་པོ་ཕོ་མོ་མིའི་ཤ་ཁྲག་ཟ་ཞིང་འཐུང་བ་རྣམས་ཀྱིས་གང་བ། ཐེམ་
སྐས་སུམ་བརྒྱ་དང་དྲུག་ཅུ་ཡོད་པའི་མཁར་དབུས་མ་བརྩེགས་པ་སྟོང་གི་རྩེ་མོ་་་
ན། བུ་མོ་ཀུ་ཤ་ན་ཞེས་པ་ན་ཚོད་བཅུ་དྲུག་ལོན་པའི་ཚོད་ཙམ་ལྟ་བས་ཆོག་མི་
ཤེས་པ་ཉི་མའང་ཟིལ་གྱིས་གནོན་ནུས་པ་དང་། འཁོར་བུ་མོ་བདུན་བདུན་བཞི་
བཅུ་ཞེ་དགུས་བསྐོར་ཡོད། ད་ཅིས་ཀྱང་འགྲོ་ན་ཚེས་བཅོ་ལྔ་ལ་སྲིན་པོ་རྣམས་
བསྙེན་གནས་བསྲུངས་ཏེ་གཞན་ལ་གནོད་མི་བྱེད་པས་དུས་དེ་ལ་འགྲོ་དགོས།
ཁྱོད་ཀྱི་རྟ་འདིས་མི་ཕྱིན་པས་ངེད་ཀྱི་རྟ་གང་བསམ་སར་སླེབས་པ་འདི་ལ་་་་་་
བཞོན་ནས་སོངས་ཤིག ཅེས་བཏང་ངོ༌། །དེ་ནས་ལྷོ་ནུབ་མཚམས་སུ་དཔག་
ཚད་ལྔ་བཅུ་སོང་བ་ན། སྦྲུལ་དཀར་ནག་གཉའ་ཤིང་ཙམ་པ་གཉིས་འཐབ་ཅིང་
གཅིག་ཤོས་གཅིག་གི་ལུས་ཕྱེད་ཙམ་རེ་ཟོས་པ་མཐོང་ནས་སྙིང་རྗེ་དྲག་པོ་སྐྱེས་་་་
ཏེ་དེ་གཉིས་ཕྲལ་ནས་བཏང་ངོ༌། །དེ་གཉིས་ཀླུའི་རྒྱལ་པོ་དུང་སྐྱོང་དཀར་པོ་
དང་། །ནག་པོ་འཛིན་པ་ལག་མང་ཞེས་པ་ཡིན་པས་གཉིས་ཀའི་གདུག་རྩུབ་ཞི་
བར་བྱས་ཏེ་ལུས་སོས་པས། ས་ལ་ཆར་ཆུ་དུས་སུ་བབ་ཅིང་ལོ་ཏོག་རྩི་ཤིང་
སོགས་རྒྱས་པ་དང་། ཟས་ནོར་དཔལ་འབྱོར་དང་རིགས་རྒྱུད་འཕེལ་བ་སོགས་
དགེ་མཚན་རྒྱ་ཆེར་འབྱུང་ངོ་། །ལམ་དུ་ཀླུ་རྒྱལ་དེ་གཉིས་རང་རང་གི་ཕོ་བྲང་དུ་
རྒྱལ་བུ་གདན་དྲངས་ནས་བསྙེན་བཀུར་ཕུན་སུམ་ཚོགས་པ་བྱས་ཏེ་གཡུ་ལྔ་ལྔ་་་
ཕུལ་ཞིང་སླར་འཁོར་བ་ན་འབྱོན་པར་གསོལ་བཏབ་བོ། །དེ་ནས་ལང་ཀ་པུ་
232



དགེ་ལྡན་ལེགས་བཤད་ཀྱི་འགྲེལ་བ། །
རངས་སུ་ཕྱིན་ཏེ། ལྕགས་རི་བདུན་གྱི་སྒོ་སྲུང་རྣམས་ལ་དྲིས་ལན་བྱས་ཤིང་གཡུ་
རེ་བྱིན་ནས་སྲིན་པོའི་རྒྱལ་པོ་དང་མཇལ། དྲིས་ལན་མང་དུ་བྱས་པའི་མཐར་
མཁར་གྱི་རྩེ་མོར་བྱོན་ཏེ་ལྷ་མོ་ཀུ་ཤ་ན་དང་མཇལ། མཆོད་བཀུར་བསྙེན་གསུམ་
ཕུན་སུམ་ཚོགས་པ་བྱས་ཏེ་བཞུགས་སོ། །དེ་ནས་སྲིན་པོ་རྣམས་གྲོས་བྱས་ཏེ་
དུར་ཁྲོད་ཆེན་པོ་བསིལ་བའི་ཚལ་དང་། རིམ་བཞིན་ལྡེ་མིག་བརྒྱ་ཐམ་པ་གཏད་
དེ་སྒོ་བརྒྱ་ཕྱེ་ནས་ལྕགས་རིའི་ནང་སྲིན་པོའི་གནས་ཐམས་ཅད་དུ་བཏང་ཡང་་་་
གནོད་པ་བྱེད་མ་ནུས་སོ། །དེ་ལྟར་སྲིན་པོའི་ཚོགས་བཏུལ་ཏེ་ལོ་མང་ཙམ་
བཞུགས་ནས། སྲིན་པའི་རྒྱལ་པོས་དགོས་འདོད་འབྱུང་བའི་རིན་པོ་ཆེའི་བུམ་
པ་རྫོང་བ་བྱས་ཏེ། ལྷ་མོ་ཀུ་ཤ་ན་ཁྲིད་དེ་འོང་བའི་ཚེ་སྲིན་པོ་གདུག་པ་ཅན་
རྣམས་ཁྲོས་ཏེ་ལུང་བ་ཐམས་ཅད་སྒང་དང་། སྒང་ཐམས་ཅད་དུ་ལུང་དུ་
བཏང་། རི་དང་བྲག་རྣམས་པང་དུ་བཏེགས་ཏེ་འཕངས་ཀྱང་གནོད་པ་ཅུང་
ཟད་ཀྱང་མ་བྱུང་ངོ་། །དེ་ནས་ལམ་དུ་ཀླུ་རྒྱལ་ནག་པོས་བསུས་ཏེ་ཕོ་བྲང་དུ་
ཞག་བདུན་བཞུགས། ཀླུ་རྒྱལ་དེ་ལ་བུ་མོ་ཤེལ་སྔོན་པོའི་མདོག་ལྟ་བུ་ཞིག་ཡོད་
པ་དེ་རིན་པོ་ཆེ་ར་ལྤགས་ནག་པོའི་རྫོང་བ་དང་བཅས་ཕུལ་ལོ། །དེ་བཞིན་དུ་ཀླུ་
རྒྱལ་དུང་སྐྱོང་གིས་ཀྱང་ཕོ་བྲང་དུ་གདན་དྲངས་ནས་ཞག་བདུན་བཞུགས་ཤིང་།
དེ་ལ་བུ་མོ་ཤེལ་དཀར་ཕྱིས་པ་དང་འདྲ་བ་ཞིག་ཡོད་པ་དེ་རིན་པོ་ཆེ་ཤིང་ཐུམ་་་
དང་བཅས་ཕུལ་ལོ། །དེ་ནས་བྱོན་པ་དང་སྔར་གྱི་ལམ་སྲུང་དེས་བསུས་ཏེ་
མཇལ། རིན་པོ་ཆེའི་བུམ་པ་ལ་གསོལ་བ་བཏབ་སྟེ། ཁོ་ལ་ཟས་གོས་གནས་མལ་
233



ལེགས་བཤད་བསྟན་བཅོས་ཕྱོགས་བསྒྲིགས།
སོགས་ཚེ་འདིའི་འཚོ་ཆས་ཐམས་ཅད་བྱིན་ནོ། །དེ་ལྟར་ལོ་བཅུ་གསུམ་དུ་ཀླུ་
གདུག་པ་ཅན་དང་སྲིན་པོའི་ཚོགས་བཏུལ་ཏེ་དགུང་ལོ་ཉེར་དྲུག་པ་ལ་ཀུ་ཤ་ན་་
དང་། ཀླུའི་བུ་མོ་གཉིས་རིན་པོ་ཆེའི་སྐྱེས་བཟང་པོ་དང་བཅས་ཟ་ཧོར་གྱི་ཡུལ་
དུ་སླེབས་སོ། །དེ་ནས་ཡབ་རྒྱལ་པོའི་དྲུང་དུ་སོང་སྟེ་སྨྲས་པ། བདག་གིས་ཀུ་ཤ་
ན་ལྷག་དང་བཅས་པ་སྤྱན་དྲངས་ནས་འོངས་པས། ད་བཙུན་མོ་ལ་ཕན་པར་བྱ་
འཚལ་ཞུས་པས། རྒྱལ་པོས་བཙུན་མོ་ལ་དྲིས་པས་ལྷག་པར་ཡང་མ་དགའ་སྟེ།
དེ་ལྟར་ན་བྷཾ་ག་ལའི་ཡུལ་འདི་ལྕགས་རི་ཆེན་པོས་བསྐོར་བའི་ནང་མཁར་དགུ་་་
བརྒྱ་དང་དགུ་རྩ་གཅིག་དབུས་ཀྱི་མཁར་རྩེ་དགུ་བཅས་སྟོང་དང་། ལྕགས་རིའི་
ནང་དུ་ཆུ་མིག་མང་པོ་དང་། ཤིང་གིས་གང་བའི་རྩེ་ལ་བྱ་མང་པོ་འདུ་བ་ཞིག་
བྱས་ན་ངའི་ནད་ཨེ་དྲག་ཟེར་བ་ལ། ཀུ་ཤུ་ན་ལ་བཤད་པས། སྣང་སྟོང་སྒྱུ་མའི་
སྣང་བ་ལ། །མི་འགྲུབ་བྱ་བ་ཅི་ཡང་མེད། །གསུངས་ནས། དགོས་འདོད་འབྱུང་
བའི་བུམ་པ་ལ་གསོལ་བ་བཏབ། ཀླུའི་བུ་མོ་གཉིས་ཀྱིས་ར་ལྤགས་སྤྲུག་ཅིང་ཤིང་
འབྲུ་གཏོར་བས་བཙུན་མོས་སྨྲས་པ་ལས་ལྷག་དང་བཅས་པ་བསྒྲུབས་པར་བྱས་་་
སོ། །དེ་ནས་ཡང་རྒྱལ་པོའི་བླ་རིའི་ནང་སྲབ་འཐུག་སྒོང་སྐོགས་ཙམ་གྱི་རྫ་མ་ཁ་
སྦུབ་པའི་ནང་ཆུས་གང་བ་ལ་དཀྱིལ་ན་ཡར་ཙན་དན་གྱི་སྡོང་པོ་ཆེན་པོ་སྐྱེས་ཏེ།
དེའི་ནང་ཡར་ལ་རབ་བྱུང་སྟོང་ཕྲག་མང་པོའི་བཞུགས་ས་ཡོད་པ། བླ་རིའི་ངོས་
ལའང་ནགས་ཚལ་རྒྱས་པའི་རྩེ་ལ་བྱ་སྣ་ཚོགས་འདུ་བ་ཞིག་བྱས་ཟེར་བས། ཀུ་
ཤ་ན་དང་། ཀླུའི་བུ་མོ་གསུམ་གྱིས་དེས་སྨྲས་པ་ལས་ཀྱང་ལྷག་པའི་ལྷག་པ་བྱས་
234



དགེ་ལྡན་ལེགས་བཤད་ཀྱི་འགྲེལ་བ།
སོ། །དེར་བདུད་མོས་བསམས་པ། འདིས་མི་སྲིད་པ་ཐམས་ཅད་སྲིད་པར་བྱས་
ཏེ། ང་ལ་གནོད་པའི་སྔོན་ལ་བར་ཆད་བྱའོ་སྙམ་སྟེ། ད་རྒྱལ་བུ་ཞག་གསུམ་ང་
དང་ལྷན་ཅིག་སྡོད་དགོས་ཟེར་ནས། ཀུ་ཤ་ན་ངེད་བདུད་མོའི་སྨན་ཡིན་འདེང་
ཟེར་ནས། ཀླུ་ཡི་བུ་མོ་བཅས་མོའི་རྩར་ཕྱིན་པ་དང་། གཟི་བརྗིད་མ་བཟོད་དེ་
མིག་འདེགས་མི་ནུས་ནས་ཞུམ་པར་གྱུར། དེ་རྒྱལ་པོའི་དྲུང་དུ་ཁྲིད་དེ་བཙུན་མོ་
འདི་ན་ཟེར་ནས་ང་ལེན་དུ་བཏང་བས་འོངས་པ་ཡིན། ད་རིགས་དང་མཐུན་
པའི་སྨན་དཔྱད་བྱ་ཡི། ཁྱོད་སུའི་རིགས་ཡིན་ཟེར་བར། ལྷ་མོ་ཡིན་ཟེར། ཀུ་ཤུ་
ནའི་ཞལ་ནས། ང་ལྷ་ཐམས་ཅད་ཀྱི་གཙོ་མོ་ཡིན་པས་ཁྱོད་འདྲ་བ་ལྷ་ཡུལ་ན་
མཐོང་ཐོས་གང་ཡང་མེད་བྱས་པར། ཀླུ་མོ་ལ་ལྷར་བཏགས་པ་ཡིན་ཟེར་བ་
དང་། ཀླུ་དཀར་ནག་གཉིས་ཀྱི་བུ་མོ་ན་རེ། ཀླུ་ཐམས་ཅད་ངེད་དཀར་ནག་
གཉིས་སུ་འདུས་པ་ལ་ཁྱོད་འདྲ་བར་མཐོང་ཐོས་གང་ཡང་མེད། རྒྱལ་པོས་སྨྲས་
པ། ངེད་མི་ལ་འདི་འདྲ་བ་དེ་བས་ཀྱང་མེད་ཟེར། ཀུ་ཤ་ནའི་ཞལ་ནས། འོ་ན་
སུ་ཞིག་ཡིན་བདུད་མོ་ཡིན་ནམ། གང་ལྟར་ན་ཡང་ངེད་ཀྱིས་བྱས་པའི་ཆུས་
འཁྲུས་དགོས་ཟེར་ནས། རྒྱལ་པོའི་བླ་རིའི་ཆུ་འགྲམ་དུ་འཁྲིད་དེ་ཆུས་འཁྲུས་སུ་
བཅུག་སྟེ། ཀླུ་ནག་པོའི་བུ་མོ་ཁྱོད་ལ་མིང་བོ་འདྲ་མེད་དམ་བོས་དང་བྱས་པས།
དེས། མིང་བོ་ལག་མང་ཞེས་བོས་པ་དང་། ཆུ་ནང་ནས་གླང་དམར་པོ་རྭ་གཅིག་
པ་ཅན་ཞིག་བྱུང་སྟེ། རྭས་བདུད་མོའི་ཞབས་ནས་སྤྱི་གཙུག་ཏུ་བརྡོལ་ཏེ་ཆུའི་
གཏིང་དུ་ཁྱེར་ཏེ་སོང་ངོ༌། །དེ་ནས་ཀུ་ཤ་ན་ཉིད་ཀྱིས་བདུད་མོ་དེ་ཇི་ལྟ་བ་
235



ལེགས་བཤད་བསྟན་བཅོས་ཕྱོགས་བསྒྲིགས།
བཞིན་སྤྲུལ་ནས་རྒྱལ་པོའི་མདུན་དུ་ཕྱིན་ཏེ། ཁྱོད་ཀྱི་སྔར་གྱི་བཙུན་མོ་དེ་ངས་
བསད་པས། ཁྱོད་ཀྱི་བུ་དེ་ཡང་ཁོ་མོའི་ཁྱོ་ག་བསད་དེ་ཁོ་མོ་སྙིང་ན་ནས། སྲིན་
པོའི་ཡུལ་དུ་བཏང་ཡང་མ་བསད་པའི་སྟེང་ཁོའི་དངོས་གྲུབ་ཀྱི་གྲོགས་སུ་གྱུར།
མི་སྲིད་པའི་ལས་མང་པོ་བཅོལ་ཡང་ཚེགས་མེད་དུ་བསྒྲུབས། ཁོ་མོས་ཁྱོད་གཙོ་
བྱས་ཡུལ་ཁམས་འདི་ཐམས་ཅད་བརླག་པར་བྱ་སྙམ་ནའང་། རྒྱལ་བུ་འདིས་
བྱར་མ་སྟེར་ཟེར་ནས་ཕག་མོ་ཁྲ་མོ་འཇིགས་སུ་རུང་བ་ཞིག་ཏུ་གྱུར་ཏེ་རྒྱལ་པོ་་་་
ཟ་བ་ལྟར་བྱེད་པ་ན། ཤིན་ཏུ་འཇིགས་སྐྲག་སྟེ་སྔར་མ་ཟོས་པ་ཁ་རྗེ་རེ་ཆེ་སྙམ་
དུ་ཆགས་སེམས་དང་བྲལ་བའི་མོད་ལ། རྒྱལ་བུ་རྒྱངས་ཏེ་བྱུང་བ་དང་བྲོས་སོང་
ངོ༌། །དེ་ནས་ཡབ་རྒྱལ་པོ་བྷཾ་ག་འཁོར་བ་ལ་ཡིད་འབྱུང་ནས་རབ་ཏུ་བྱུང་ཞིང་།
སྤྱན་རས་གཟིགས་ཀྱི་སྤྲུལ་བ་རྒྱལ་བུ་དད་པ་བརྟན་པ་དང་། སྒྲོལ་མའི་སྤྲུལ་བ་
ཀུ་ཤ་ན་དང་། ཁྲོ་གཉེར་ཅན་གྱི་སྤྲུལ་བ་ཀླུ་ནག་པོའི་བུ་མོ་དང༌། ནོར་རྒྱུན་
མའི་སྤྲུལ་བ་ཀླུ་དཀར་པོའི་བུ་མོ་བཅས་ཡབ་ཡུམ་བཞི་བོ་ལོ་བརྒྱ་དང་གཅིག་ཏུ་་
གྷཾ་ག་ལའི་རྒྱལ་སྲིད་ཆོས་བཞིན་དུ་བསྐྱུངས་ཏེ་འགྲོ་བའི་དོན་རྒྱ་ཆེན་པོ་མཛད་
དོ། །མཁས་པ་གཞན་གྱིས་གཞོམ་དཀའ་བ་ནི།
མཁས་པ་གནོད་ཚིག་ཁར་མི་འབྱིན། །
དེ་ཉིད་དགྲ་ཡིས་གཞོམ་མི་ནུས། །
སེང་གེ་ཉལ་བར་གྱུར་ཀྱང་ནི། །
རི་དྭགས་སྐྲག་པའི་ཚུལ་ལ་ལྟོས། །
236



དགེ་ལྡན་ལེགས་བཤད་ཀྱི་འགྲེལ་བ།
ཞེས་པ་ནི། བློ་ཁོག་ཡངས་པའི་མཁས་པ་ནི་གཞན་ལ་གནོད་པའི་བསམ་
པ་ཡོད་ནའང་གནོད་ཚིག་ཁར་མི་འབྱིན་ཅིང་སྨྲ་བར་མི་བྱེད་པས་ན་དེ་ཉིད་ཀྱི་་
ཉམས་ཚོད་མི་ཤེས་པའི་ཕྱིར་ཕ་རོལ་དགྲ་ཡིས་གཞོམ་པར་མི་ནུས་ཏེ། དཔེར་ན།
རི་དྭགས་ཀྱི་རྒྱལ་པོ་སེང་གེ་ནི་དེས་ཤིང་འཇམ་པ་ལྟར་སྒྲ་མེད་དུ་ཉལ་བར་གྱུར་
ཀྱང་རི་དྭགས་ཐམས་ཅད་འཇིགས་ཤིང་སྐྲག་པའི་ཚུལ་ལ་ལྟོས། ཞེས་པ་དང་།
བླུན་པོ་གཞན་གྱིས་གཞོམ་སླ་བ་ནི།
བླུན་པོ་གནོད་ཚིག་ཁ་རུ་འབྱིན། །
དེ་ཉིད་དགྲ་ཡིས་གཞོམ་པར་ནུས། །
ཁྱི་རྣམས་རྟག་ཏུ་ཟུག་པ་ཡང་། །
སྤྱང་ཀིས་སྐྲག་པར་གྱུར་ལ་ལྟོས། །
ཞེས་པ་སྟེ། བློ་ཁོག་དོག་པའི་བླུན་པོ་ནི་གཞན་ལ་ཅུང་ཟད་མི་འདོད་པའི་
ཚེ་གནོད་ཚིག་ཁ་རུ་འབྱིན་པར་བྱེད་པས་ན་ཉམས་ཚོད་ལོན་སླ་བའི་ཕྱིར་དེ་་་་
ཉིད་དགྲ་ཡིས་གཞོམ་པར་ནུས་པ་ཡིན་ཏེ། དཔེར་ན། ཁྱི་རྣམས་དུས་རྟག་ཏུ་
གཞན་ལ་གནོད་པའི་སྒྲ་ཁ་རུ་འབྱིན་ཏེ་ཟུག་པ་ཡང་གཞོམ་སླ་བས་ན་ཕལ་བ་་་་
སྤྱང་ཀིས་སྐྲག་པར་གྱུར་པ་ལ་ལྟོས། ཞེས་པའོ། །མཁས་པ་གཞན་དྲིང་མི་འཇོག་
པ་ནི།
མཁས་པ་བློ་གྲོས་ཟབ་པའི་མཐུས། །
237



ལེགས་བཤད་བསྟན་བཅོས་ཕྱོགས་བསྒྲིགས།
གཞན་ལ་མི་ལྟོས་རང་གིས་སྤྱོད། །
མཆོད་སྦྱིན་བྱེད་པའི་རྒྱལ་པོ་ཡིས། །
ཆོས་ཀྱི་མཆོད་སྦྱིན་བྱས་ལ་ལྟོས། །
ཞེས་པ་སྟེ། རྣམ་དཔྱོད་རབ་ཏུ་རྣོ་བའི་མཁས་པ་ནི་བློ་གྲོས་གཏིང་ཟབ་
པའི་མཐུས་གཞན་དག་ལ་མི་ལྟོས་པར་རང་སྟོབས་ཀྱིས་བྱ་བའི་འཇུག་ལྡོག་བྱེད་་
ཅིང་སྤྱོད་པ་ཡིན་ཏེ། དཔེར་ན། ཐན་པའི་གནོད་པ་བཟློག་པའི་ཆེད་དུ་བྲམ་ཟེ་
དང་བློན་པོ་དག་གིས་ཕྱུགས་ཀྱི་མཆོད་སྦྱིན་བྱ་བར་བསྐུལ་བ་ན་རྒྱལ་པོ་སེམས་་་
དཔའ་ཆེན་པོས་ཚིག་དེ་མཉན་ནས། ཐབས་མཁས་ཀྱིས་འབངས་རྣམས་ཆོས་
དགེ་བ་ལ་བཀོད་དེ་མཆོད་ཅིང་སྦྱིན་པའི་གནས་སུ་བཀུར་བར་བྱས་པའི་མཛད་་
པ་རྨད་དུ་བྱུང་བ་ལ་ལྟོས། ཞེས་པའོ། །སྔོན་འཛམ་བུ་གླིང་འདིར་རང་གི་བསོད་
ནམས་ཀྱི་མཐུས་རྒྱལ་ཕྲན་ཐམས་ཅད་ཀྱིས་བཀུར་བའི་འགྲན་ཟླ་མེད་པའི་རྒྱལ་་་
པོ་བྱང་ཆུབ་སེམས་དཔའི་སྤྱོད་པས་རབ་ཏུ་བརྒྱན་པ་ཞིག་བྱུང་ངོ་། །དེས་རྒྱལ་
སྲིད་ཆོས་བཞིན་དུ་བསྐྱངས་ཀྱང་སེམས་ཅན་གྱི་ལས་ཀྱིས་ཆར་མ་བབ་ཅིང་ཐན་པ་
པ་བྱུང་བ་ན། རྒྱལ་པོས་བྲམ་ཟེ་རྒན་པ་དང་། བློན་པོ་རྣམས་ལ་ཇི་ལྟར་བྱ་བའི་
ཐབས་དྲིས་པས། དེ་དག་གིས་སྨྲས་པ། རིག་བྱེད་ལས་བྱུང་བའི་མཆོད་སྦྱིན་གྱི་
ཆོ་ག་བྱས་ན་ལྷ་རྣམས་མཉེས་ནས་ཆར་འབབ་བོ་ཞེས་ཟེར་རོ། །རྒྱལ་པོས་
མཆོད་སྦྱིན་ལས་བྱུང་བའི་ཆོ་ག་ནི་སྲོག་ཆགས་མང་པོ་བསད་པའི་རྒྱུར་ཤེས་ནས་
ཡིད་མ་རང་ཡང་ཐབས་གཞན་ཞིག་ལ་བསམས་ནས་དེ་དག་གི་ཚིག་དེ་མཉན་པ་
238



དགེ་ལྡན་ལེགས་བཤད་ཀྱི་འགྲེལ་བ།
ལྟར་བྱས་ནས། ཐབས་མཁས་ཀྱིས་འབངས་རྣམས་དགེ་བ་ལ་གཟུད་པའི་ཕྱིར་
བདག་ནི་མི་སྟོང་གི་མཆོད་སྦྱིན་བྱེད་འདོད་ཀྱི། ཁྱོད་རྣམས་དེའི་སྟ་གོན་གྱིས་
ཤིག་གསུངས། དེར་བྲམ་ཟེ་དང་བློན་པོ་རྣམས་སྐྲག་ཏེ་སྨྲས་པ། ཅིག་ཅར་མི་
སྟོང་བཟུང་ན་འབངས་རྣམས་འཁྲུག་པར་འགྱུར་རོ་ཟེར་བས། རྒྱལ་པོས། ཁྱེད་
རྣམས་མ་དོགས་ཤིག་ འབངས་རྣམས་ཡིད་འབྱུང་བར་མི་འགྱུར་བ་དེ་ལྟར་
བྱའོ། །དེ་ནས་རྒྱལ་པོས་གྲོང་ཁྱེར་གྱི་མི་རྣམས་བསྡུས་ནས་སྨྲས་པ། ང་ནི་མི་
སྟོང་གི་མཆོད་སྦྱིན་བྱེད་འདོད་ཀྱི་ཉེས་པ་མེད་པ་ཕྱུགས་སུ་བྱར་མི་ནུས་པས།
ཁྱོད་ཅག་ལས་གང་ཁྲིམས་དང་འགལ་བ་དང་། ཡུལ་མི་ལ་གནོད་པ་བྱེད་པ་དེ་
ངས་རྟོགས་ཆེན་གྱི་མི་བཏང་ནས་ཕྱུགས་ཀྱི་ཚབ་ཏུ་བཟུང་བ་ཡིན་པས་ཁྱེད་་་་་་
རྣམས་ཤེས་པར་གྱིས་ཤིག ཅེས་བཀའ་བསྒྲགས་སོ། །དེ་ནས་རྒྱལ་པོ་དེས་བློན་
པོ་ཐུགས་ཡིད་ཆེས་པ་རྣམས་ཡོ་ལང་ཆེན་པོ་དང་བཅས་གྲོང་དང་གྲོང་ཁྱེར་་་་་་
རྣམས་སུ་སྡིག་པ་བྱེད་པའི་མི་འཛིན་དུ་བཀྱེ་བས། སྡིག་པ་བྱེད་པ་སུ་ཡང་མ་
བྱུང་ཞིང་འབངས་ཐམས་ཅད་དགེ་བཅུའི་ཁྲིམས་ལ་གནས་པར་གྱུར་ཏོ། །དེ་ལ་
རྒྱལ་པོ་སེམས་དཔའ་ཆེན་པོ་མཉེས་ནས་ཁྲིམས་ལྡན་མཆོད་ཅིང་སྦྱིན་པའི་་་་་་
གནས་བཀུར་ཏེ། བང་མཛོད་རྣམས་ཁ་ཕྱེ་ནས་འཛམ་བུ་གླིང་གི་སྐྱེ་བོ་ཐམས་
ཅད་ལ་སྦྱིན་པ་བཏང་སྟེ་ཅི་འདོད་པའི་ནོར་གྱིས་མགུ་བར་བྱས་སོ། །དེ་ལྟར་སྐྱེ་
བོ་ཐམས་ཅད་ཆོས་དང་ཟང་ཟིང་གཉིས་ཀས་ཚིམ་པར་བྱས་ཤིང་ཆོས་བཞིན་་་་་
བྱས་པའི་མཐུས་ཆར་ཆུ་དུས་སུ་བབས་ཤིང་། ལོ་ཕྱུགས་རྟག་ཏུ་ལེགས་པ་དང་།
239



ལེགས་བཤད་བསྟན་བཅོས་ཕྱོགས་བསྒྲིགས།
ནད་ཡམས་འཁྲུགས་རྩོད་སོགས་ཞི་ནས་བདེ་སྐྱིད་རྫོགས་ལྡན་གྱིས་དུས་བཞིན་་་་
དུ་གྱུར་རོ། །རྒྱལ་པོ་སེམས་དཔའ་ཆེན་པོས་ཐབས་མཁས་ཀྱིས་ཆོས་ཀྱི་མཆོད་
སྦྱིན་མཛད་པ་དེ་ལ་ཡིད་ཆེས་ཀྱི་དད་པ་རྙེད་ནས་བློན་འབངས་རྣམས་ཀྱིས་ཤིས་
པ་བརྗོད་ཅིང་བསྔགས་པ་རྒྱ་ཆེར་བགྱིས་སོ། །བླུན་པོ་གཞན་གྱི་ངག་རྗེས་
འབྲངས་པ་ནི།
བླུན་པོ་བློ་གྲོས་འཆལ་བའི་མཐུས། །
དབང་མེད་གཞན་གྱི་ངག་རྗེས་འབྲང་། །
དཔལ་སྦེད་ཀྱིས་ནི་སངས་རྒྱས་ལ། །
དུག་གི་ཟས་སྦྱོར་བྱས་ལ་ལྟོས། །
ཞེས་པ་ནི། རྣམ་དཔྱོད་ཀྱི་མིག་ལོང་བའི་བླུན་པོ་ནི་བླང་དོར་འབྱེད་པའི་
བློ་གྲོས་འཆལ་བའི་མཐུས་རང་དབང་མེད་པར་གཞན་གྱི་སྨྲ་བའི་ངག་གི་རྗེས་སུ་
འབྲང་བར་བྱེད་དེ། དཔེར་ན། གཅེར་བུ་བའི་དགེ་བསྙེན་དཔལ་སྦེད་ཅེས་པ་
དེ་གཅོར་བུ་བ་གང་བོའི་ངག་མཉན་ཏེ་སངས་རྒྱས་ཉན་ཐོས་དང་བཅས་པ་སྤྱན་
དྲངས་ནས་བཀྲོངས་འདོད་ཀྱི་བསམ་པས་དུག་གི་ཟས་སྦྱོར་བྱས་པ་ལ་ལྟོས།
ཞེས་པའོ། །དེ་ཡང་རྒྱལ་པོའི་ཁབ་ན་ཁྱིམ་བདག་མེ་སྐྱེས་ཀྱི་སྲིང་མོའི་ཁྱོ་བོ་
གཅེར་བུ་བའི་དགེ་བསྙེན་དཔལ་སྦེད་ཅེས་བྱ་བ་ཡོད་པ་ལ། མེ་སྐྱེས་ཀྱིས། ཁྱོད་
དགེ་འདུན་ལ་མཆོད་པ་དང་ཡོན་ཕུལ་ཅིག བསོད་ནམས་སུ་འགྱུར་རོ་ཞེས་
སྨྲས་པས། དཔལ་སྦེད་ཀྱིས། མེ་སྐྱེས་ལ་ཁྱོད་ཀྱིས་ཀྱང་གཅེར་བུ་བ་གང་བོ་
240



དགེ་ལྡན་ལེགས་བཤད་ཀྱི་འགྲེལ་བ།
སོགས་ལ་སྔོན་དུ་བཤོས་གསོལ་ན། ཁོ་བོས་བགྱིའོ་ཟེར། དེར་མེ་སྐྱེས་ཀྱིས་ཁས་
བླངས་ཏེ་གང་བོ་བཤོས་ལ་བོས་པ་དང༌། དེས་གཅེར་བུ་བ་མང་པོས་བསྐོར་
ནས་མེ་སྐྱེས་ཀྱི་ཐེམ་པ་ལ་རྐང་པ་བཞག་སྟེ་རྟ་བགད་དུ་བགད་དོ། །གཅེར་བུ་བ་
ཞིག་གིས་རྒྱུ་མཚན་དྲིས་པས། ཀྱི། ཆུ་བོ་དྲེགས་བྲལ་གྱི་འགྲམ་ན་སྤྲེའུ་ཕོ་ཞིག་གི་
སྤྲེའུ་མོ་བརྒལ་ལོ་སྙམ་ནས་རྒྱུགས་པས་ཤིང་རྩེ་ནས་བརྡེག་འཚོས་ནས་ཤིའོ་ཟེར།
མེ་སྐྱེས་ཀྱིས་དེ་ཐོས་ནས་འདི་ལ་ཀྱལ་ཀ་ཞིག་བྱའོ་སྙམ་ནས། གང་བོ་ལ་ཕོར་
བར་ཚོད་མའི་སྟེང་དུ་འབྲས་ཆན་གཡོགས་ཏེ་བྱིན་པ་དང་། ཁོས་ཁྱིམ་བདག་ལ་
ང་ལ་ཚོད་མ་མེད་དོ་ཟེར་བས། ཁྱིམ་བདག་གིས་སྨྲས་པ། མི་མཐོང་བ་ནི་
མཐོང་བར་བྱེད། །མཐོང་བར་བྱ་བ་མི་མཐོང་སྟེ། །དྲེགས་བྲལ་འགྲམ་གྱི་སྤྲེའུ་
མཐོང་ལ། །ཕོར་བའི་ནང་གི་ཚོད་མ་མིན། །ཟེར་བ་དང་། ཁོ་སྐྱེངས་པས་ཁྱིམ་
བདག་དེའི་མདུན་དུ་མ་འདུག་གོ །གང་བོས་ཟས་ཟོས་ནས་ཡོན་བཤད་པ།
སྦྱིན་བདག་གིས་ནི་སྦྱིན་པའི་དུས། །དགེ་སྦྱོང་གཞན་ནི་ཟ་བའི་དུས། །ལྷག་མ་
གཞན་ལ་འོང་བའི་དུས། །བསོད་ནམས་མི་དགེ་ཡོད་མ་ཡིན། །ཟེར་བ་སྒོ་བས་
ཐོས་ནས་དེ་འདྲའི་ཡོན་བཤད་ག་ལ་སྲིད། འདི་ལ་ཀྱལ་ཀ་ཞིག་བྱའོ་སྙམ་ནས།
སྒོ་དྲུང་དུ་འབྲས་ཁུ་བོ་སྒོ་གཏན་ཕྱེད་ཙམ་དྲངས་ཏེ་བཞག་པ་དང་། གང་བོ་
ཕྱིར་བྱུང་བས་འབྲས་ཁུ་ལ་འདྲེད་དེ་ཀླད་པ་སྒོ་གཏན་ལ་ཕོག་ནས་ཁྲག་བྱུང་ངོ༌།།
སྒོ་བས་དེ་མཐོང་སྟེ། སྒོ་གཏན་ཕྱུང་བའི་དུས་ལ་བབ། །འབྲས་ཁུ་ཕོ་བའི་དུས་
ཡིན་པས། །མགོ་བོ་བསྣད་པའི་དུས་ཡིན་གྱི། །དགེ་དང་མི་དགེའི་དུས་མེད་དོ། །



ལེགས་བཤད་བསྟན་བཅོས་ཕྱོགས་བསྒྲིགས།
ཞེས་སྨྲས་སོ། །དེས་ཁྲག་འཛགས་བཞིན་དུ་དཔལ་སྦེད་ཀྱི་དྲུང་དུ་སོང་སྟེ། མི་
སྐྱེས་ཀྱིས་འདི་འདྲ་བར་གནོད་པ་བྱས་སོ་ཟེར་བས། དཔལ་སྦེད་ཀྱིས། ཁོན་
གསོན་པར་ཐར་གྱི་སྡོད་ཅིག་དང་། ཁོ་བོས་གོ་ཏ་མ་ཉན་ཐོས་དང་བཅས་པ་
གསོད་པར་བྱའོ་ཟེར། དེ་ནས་དཔལ་སྦེད་ཀྱིས་སྒོ་ཁང་དུ་དོང་ཆེན་པོ་བརྐོས་ཏེ་
མེ་མདག་གིས་བཀང་བའི་སྟེང་དུ་སས་བཀབ། དུག་རྣོན་པོས་བཟའ་བཏུང་
སྦྱར་ཏེ། ངས་དགྲ་གསོད་ཀྱི་ལྟ་རུ་ཤོག་ཟེར་ནས་གང་བོ་འཁོར་བཅས་བོས་ཏེ་
ཡང་ཐོག་ཏུ་བཞག སྟན་བཏིངས་ནས་སྟོན་པ་འཁོར་བཅས་བོས་ཏེ་ཡང་ཐོག་
ཏུ་བཞག སྟན་བཏིངས་ནས་སྟོན་པ་འཁོར་བཅས་སྤྱན་དྲངས་པ་དང་། སྟོན་
པས་མེ་དོང་གི་སྟེང་དུ་ཞབས་བཞག་པའི་མོད་ལ་དེ་ཐམས་ཅད་མཚེའུ་པདྨ་ཅན་
སོགས་སུ་གྱུར་ཏེ། ཆུ་བྱ་སྣ་ཚོགས་ཀྱིས་སྐད་འབྱིན། ལྷ་རྣམས་ཀྱིས་མེ་ཏོག་གི་
ཆར་འབེབས་སོ། །དཔལ་སྦེད་ངོ་མཚར་ཏེ་གང་བོ་ལ། བཅོམ་ལྡན་འདས་ཀྱི་རྫུ་
འཕྲུལ་ལ་ལྟོས་ཤིག་ཟེར་བས། གང་བོས། ཁྱོད་གོ་ཏ་མའི་སྒྱུ་མ་ལ་དད་དམ།
དཔལ་སྦེད་ཀྱིས་འོ་ན་ཁྱོད་ཀྱང་དེ་ལྟར་བྱོས་ཤིག་བྱས་པས། གང་བོ་སྐྱེངས་ཏེ་
བྲོས་ནས་སོང་ངོ་། །དཔལ་སྦེད་ཀྱིས་བདག་སྡིག་གྲོགས་ཀྱིས་བསླུས་ཏེ་དུག་རྣོན་
པོའི་བཟའ་བཏུང་སྦྱར་གྱི། དེ་ཕོ་ནས་གདོད་བཤོས་སྦྱར་རོ་ཞུ་བས། སྟོན་པས།
ངས་དུག་གསུམ་ག་ཡང་སྤངས་ན་དུག་ཐ་མལ་བ་དེས་ཅི་བྱར་ཡོད་ཁྱེར་ཤོག་་་་་
གསུངས་ཏེ། ཁ་ཟས་བཤམས་ཏེ་འོངས་པ་དང་། འབྱོར་ཚོགས་ཞེས་སྐད་བྱུང་
བ་དང་ཟས་ཐམས་ཅད་དུག་མེད་པར་གྱུར་ཏོ། །དཔལ་སྦེད་རབ་ཏུ་དད་དེ་
242



དགེ་ལྡན་ལེགས་བཤད་ཀྱི་འགྲེལ་བ།
བཤོས་གསོལ་ཟིན་པ་དང་། སྟོན་པས་ཆོས་བསྟན་པས་བདེན་པ་མཐོང་ནས་
འཁོར་རྣམ་བཞི་སྒོ་དབྱེའོ། །ལས་བཟང་པོས་འབྲས་བུ་བཟང་པོ་འཕྲལ་དུ་མྱོང་
བར་བསྟན་པ་ནི།
མཁས་པ་བཟང་པོའི་ལས་བྱེད་པས། །
ལས་འབྲས་བཟང་པོ་འཕྲལ་དུ་མྱོང་། །
སིང་ག་ལ་ཞེས་བྱ་བ་ཡིས། །
འཕྲལ་དུ་རྒྱལ་སྲིད་ཐོབ་ལ་ལྟོས། །
ཞེས་པ་སྟེ། མཁས་པ་དམ་པ་ནི་དགེ་ཞིང་བཟང་པོའི་ལས་འབའ་ཞིག་
བྱེད་པས་ན་ལས་དེའི་འབྲས་བུ་བཟང་ཞིང་གྱ་ནོམ་པའི་བདེ་བ་ཚེ་འདི་རང་ལ་་
འཕྲལ་དུ་མྱོང་བར་འགྱུར་ཏེ། དཔེར་ན། དེད་དཔོན་སིང་ག་ལ་ཞེས་བྱ་བས་
བསླུ་བྲིད་ཀྱི་དབང་དུ་མ་བཏང་བར་གཞན་ཕན་གྱི་ལས་བཟང་པོ་བྱས་པས་མ་་་
འགྱངས་པར་འཕྲལ་དུ་རྒྱལ་སྲིད་ཐོབ་པ་ལ་ལྟོས། ཞེས་པའོ། །སྔོན་ཕོ་བྲང་སེང་
གེ་ལྟ་བུ་ན་རྒྱལ་པོ་སེང་གེ་རལ་བ་ཅན་རྒྱལ་སྲིད་བྱེད་པ་ན། དེད་དཔོན་སེང་གེ་
ཞེས་བྱ་བ་ལ་བུ་ཞིག་བཙས་ནས་མིང་སིང་ག་ལ་ཞེས་བཏགས་སོ། །དེ་ཆེར་སྐྱེས་
ནས་འཁོར་ལྔ་བརྒྱ་དང་ལྷན་ཅིག་རྒྱ་མཚོར་ནོར་བུ་ལེན་དུ་སོང་ངོ་། །དེར་ཆུ་
སྲིན་ཉའི་རིགས་ཅན་གྱིས་གྲུ་བཅགས་ནས་ཁ་ཅིག་སྤང་ལེབ་དང་། འགའ་ཞིག་
སྔས་ཤིང་བལ་ཅན་དང་། ཀུ་བའི་གཟིངས་དང་ར་རྐྱལ་ལ་བཞོན་པ་དང་ལས་
དབང་གིས་རླུང་ལངས་ཏེ་ལྷོ་ཕྱོགས་ཀྱི་འགྲམ་དུ་བདས་ནས། ཟངས་གླིང་ན་
_243



ལེགས་བཤད་བསྟན་བཅོས་ཕྱོགས་བསྒྲིགས།
སྲིན་མོ་ཁྱུང་ཁྱུང་གཞོན་ནུ་མ་ཞེས་བྱ་བ་དག་འཁོད་ནས་ཚོང་བ་གྲུ་ཆག་པ་་་་་་
རྣམས་བསླུ་བར་བྱེད་པ་དེར་ཕྱིན་ཏོ། །སྲིན་མོ་དག་གཟུགས་བཟང་མོར་སྤྲུལ་ཏེ་
རྒྱུན་གྱིས་བརྒྱན་ནས། ཇོ་བོ་དག་ཟས་ནོར་འདི་དག་བཞེས་ལ་བདག་ཅག་གི་
ཁྱིམ་ཐབ་མཛོད་ཅིག་ཟེར་ནས་ལྷན་ཅིག་དགའ་མགུར་སྤྱོད་དེ་བུ་དང་བུ་མོ་དག་
བྱུང་སྟེ་གནས་པ་ན། ཁྱོད་ཅག་ལས་སུ་ཡང་ལྷོ་ལམ་དུ་མ་འགྲོ་ཞིག་ཅེས་བསྒོའོ། །
དེད་དཔོན་སིང་ག་ལས་འདི་དག་ལྷོ་ལམ་ཅིའི་ཕྱིར་སྲུང་སྙམ་ནས་བུད་མེད་་་༌་
རྣམས་གཉིད་ལོག་པ་དང་རལ་གྲི་མཆན་དུ་བཅུག་ནས་ལྷོ་ལམ་དུ་སོང་བ་ན། །
དེ་ན་ལྕགས་ཀྱི་གྲོང་ཁྱེར་ཆེན་པོ་ཞིག་མཐོང་ནས་ཁོར་ཡུག་ཏུ་ཉུལ་བས་བྱི་ལ་་་་་
འཛུལ་བ་ཙམ་གྱི་སྒོའང་མ་རྙེད་དེ། དེའི་བྱང་ངོས་ན་ཤིང་ཤི་རི་ཤ་འཕང་མཐོ་
བ་དག་ཡོད་པ་ལ་འཛེགས་ཏེ་བལྟས་པ་ན། དེའི་ནང་ན་སྐྱེ་བོའི་ཚོགས་སྨྲ་
སྔགས་འདོན་པ་མཐོང་ནས་དྲིས་པས། བདག་ཅག་གྲུ་ཆག་པའི་ཚོང་བ་སྟེ་བུད་
མེད་དེ་དག་ནི་སྲིན་མོ་ཡིན་པས་བདག་ཅག་བྲིད་ནས་ཚོང་བ་གཞན་འོངས་པ་་་
དང་ཟོས་པའི་ལྷག་མ་ཁོ་བོ་ཅག་ཡིན་ཟེར། དེད་དཔོན་གྱིས། བྲོས་པའི་ཐབས་
མེད་དམ་ཟེར་བར། བདག་ཅག་བྲོས་པའི་ཐབས་མེད་དོ། །ཁྱེད་རྣམས་ཚེས་
བཅོ་ལྔ་ལ་བྱུང་ལམ་དུ་སོང་དང་། དེ་ན་ལྟའི་རྒྱལ་པོ་སྤྲིན་གྱི་ཤུགས་ཅན་བྱ་བ་
ཡོད་དེ། དེ་ལ་འཇུས་ན་ཐར་བར་འགྱུར་རོ་ཞེས་ལྷ་དག་གིས་སྨྲས་པ་ཐོས་སོ་
ཟེར། དེད་དཔོན་གྱིས་ནངས་པར་སྐྱེད་ཚལ་དབེན་པ་ཞིག་ཏུ་ཚོང་བ་རྣམས་
བསྡུས་ནས་དོན་དེ་སྨྲས་པས་ཐམས་ཅད་འཇིགས་ཤིང་སྐྲག་སྟེ། ཚེས་བཅོ་ལྔ་ལ་
244



དགེ་ལྡན་ལེགས་བཤད་ཀྱི་འགྲེལ་བ།
བྱང་ལམ་དུ་ཕྱིན་པས། རྟའི་རྒྱལ་པོས་སྨྲས་པ། ཁྱེད་ཅག་ལས་གང་བདག་གི་
ཆུང་མའམ་བུ་མོའོ་སྙམ་དུ་སེམས་པ་ངའི་རྒྱབ་ཏུ་བཞོན་ཀྱང་ཤིང་ཐོག་སྨིན་པ་་་
བྲུལ་བ་ལྟར་ལྟུང་བར་འགྱུར་རོ། །དེ་ལྟར་མི་སེམས་པ་དག་ངའི་སྤུ་ཙམ་ལ་
འཇུས་ཀྱང་འཛམ་བུའི་གླིང་དུ་བདེ་བར་ཕྱིན་པར་འགྱུར་རོ་ཟེར། དེར་ཚོང་བ་
རྣམས་བཞོན། ལ་ལ་སྤུ་དག་ལ་བཟུང་ནས་ནམ་མཁའ་ལ་འཕགས་ཏེ་སོང་བ་
དང༌། སྲིན་མོ་རྣམས་སྔར་ལས་ཆེས་གཟུགས་བཟང་བར་སྤྲུལ་ནས་བུ་དང་བུ་མོ་
དག་ཐོགས་ཏེ་འོངས་ནས་བདག་ཅག་གི་ཁྱིམ་ཐབ་མཛོད་ཅིག གལ་ཏེ་མི་བྱེད་
ན་བུ་དང་བུ་མོ་དག་སོམས་ཤིག་ཟེར་དུ་འོངས་པ་ན། བདག་གི་ཆུང་མ་ལ་
སོགས་པའོ་སྙམ་ནས་ཆགས་ཤིང་སེམས་པ་རྣམས་ལྟུང་སྟེ་བུད་མེད་དེ་དག་གིས་་
ཟོས་སོ། །དེད་དཔོན་སིང་ག་ལ་འབའ་ཞིག་ཐར་རོ། །དེ་ནས་སིང་ག་ལའི་ཆུང་
མ་སྲིན་མོ་དེས་བུ་ཐོགས་ཏེ་སིང་ག་ལའི་དྲུང་དུ་འོངས་ནས། བདག་ཟངས་གླིང་
གི་རྒྱལ་པོའི་བུ་མོ་སིང་ག་ལའི་ཆུང་མར་བྱིན་པས་རྒྱ་མཚོར་གྲུ་ཆག་ནས་བདག་་
བཀྲ་མི་ཤིས་སོ་ཞེས་བོར་བས་བཟོད་པར་གསོལ་དུ་རིགས་སོ་ཟེར་བས། སྐྱེ་བོའི་
ཚོགས་དང་། ཕ་མས་ཀྱང་བུ་བཟོད་པར་གྱིས་ཤིག་ཟེར་བ་ན། འདི་སྲིན་མོ་
ལགས་སོ་ཞེས་བསྐྲད་དོ། །དེ་ནས་རྒྱལ་པོ་སེང་གེ་རལ་བ་ཅན་གྱི་གམ་དུ་བློན་པོ་
རྣམས་ཀྱིས་འཁྲིད་པ་ན། རྒྱལ་པོས་ཆགས་ནས་བཙུན་མོར་བླངས་སོ། །དུས་
གཅིག་ན་རྒྱལ་པོ་བཙུན་མོ་དང་བཅས་པ་གཉིད་ལོག་པ་ན། སྲིན་མོ་རྣམས་ཁྲིད་
དེ་འོངས་ནས་རྒྱལ་པོ་འཁོར་བཅས་ཟོས་སོ། །ནམ་ལངས་པ་དང་ཕོ་བྲང་གི་སྒོ་
245



ལེགས་བཤད་བསྟན་བཅོས་ཕྱོགས་བསྒྲིགས།
མ་ཕྱེ་བས་སིང་ག་ལ་རལ་གྲི་ཐོགས་ཏེ་སྐས་བཙུགས་ནས་བལྟས་པས། སྲིན་མོ་
དག་མིའི་རྐང་ལག་དང་མགོ་དག་ཁྱེར་ཏེ་བྲོས་སོ། །དེ་ནས་མི་ཐམས་ཅད་
ཚོགས་ཏེ་རྒྱལ་པོ་མེད་པས་དེད་དཔོན་སིང་ག་ལ་རྒྱལ་པོར་དབང་བསྐུར་བས།
རྒྱལ་པོ་སིང་ག་ལས་རིགས་སྔགས་མཁན་དང་དམག་དྲངས་ཏེ་ཟངས་གླིང་གི་་་་
སྲིན་མོ་རྣམས་བསད། འགའ་ཞིག་ཡུལ་གཞན་དུ་བྲོས་སོ། །སིང་ག་ལས་དེར་
གྲོང་ཁྱེར་བརྩེགས་པས་སིང་ག་ལའི་གླིང་ཞེས་གྲགས་སོ། །ལས་ངན་པས་འབྲས་
བུ་ངན་པ་འཕྲལ་དུ་མྱོང་བར་བསྟན་པ་ནི།
བླུན་པོ་ངན་པའི་ལས་བྱེད་པས། །
ལས་འབྲས་ངན་པ་འཕྲལ་དུ་མྱོང་། །
མ་དུས་སྔོ་བསངས་འཁོར་བཅས་རྣམས། །
མེ་ལ་བསྲེགས་པའི་རྣམ་སྨིན་ལྟོས། །
ཞེས་པ་ནི། དམན་ཞིང་གཏི་མུག་པའི་བླུན་པོ་ནི་སྡིག་པ་མི་དགེ་བའི་ལས་
ངན་པ་བྱེད་པས་ལས་ངན་དེའི་འབྲས་བུ་ངན་པ་སྡུག་བསྔལ་མི་བཟོད་པ་འཕྲལ་
དུ་མྱོང་བར་འགྱུར་ཏེ། དཔེར་ན། རྒྱལ་པོ་ཤར་བའི་བློན་པོ་མ་དུ་ཞེས་བྱ་བས་
བཙུན་མོ་སྔོ་བསངས་ཅན་འཁོར་བུད་མེད་ལྔ་བརྒྱ་བཅས་བདེན་པ་མཐོང་བ་་་་
གཡོ་ཐབས་ཀྱིས་མེ་ལ་བསྲེགས་ནས་བསད་པ་ན་ལས་ངན་དེའི་རྣམ་པར་སྨིན་་་་
པས་འཕྲལ་དུ་མ་དུ་རྒྱ་སྐྱེགས་ཀྱི་ཁང་བར་བཅུག་ནས་བསྲེགས་པ་ལ་ལྟོས། ཞེས་
པའོ། །དེ་ཡང་ཀོའུ་ཤཱམཱིའི་རྒྱལ་པོ་ཤར་བ་ལ་བཙུན་མོ་སྔོ་བསངས་ཅན་ཞེས་བྱ་
246



དགེ་ལྡན་ལེགས་བཤད་ཀྱི་འགྲེལ་པ།
བ་ཡོད་ཅིང་། དེ་རྒྱལ་བུ་ཨུ་ཏྲ་ཡ་ནའི་བློན་པོ་བྷི་རུ་ཀའི་བུ་མོ་ཡིན་ཞིང་ཕྱིར་
མི་འོང་གི་འབྲས་བུ་ཐོབ་པའི་དགེ་བསྙེན་མ་སྟེ་འཁོར་བུད་མེད་བདེན་པ་མཐོང་
བ་ལྔ་བརྒྱ་ཙམ་ཡོད་དོ། །ཡང་ཀུན་ཏུ་རྒྱུ་མ་དུའི་ཆུང་མ་ཕུར་མ་བྱ་བ་ལ་བུ་མོ་
གཟུགས་བཟང་བ་རུས་པ་ཤིན་ཏུ་ཕྲ་བ་དཔེ་མེད་པ་ཞིག་བཙས་ནས་མིང་དཔེ་་་
མེད་མ་ཞེས་བཏགས། དེ་ཆེན་པོར་གྱུར་ཏེ་མ་དུས་དཔེ་མེད་མ་ཁྲིད་དེ་ཀོའུ་
ཤཱམཱིར་འོངས་ནས་སྐྱེད་མོས་ཚལ་ཞིག་ན་འདུག་པ་དང་རྒྱལ་པོ་ཤར་བས་བུ་མོ་་་
དེ་མཐོང་ནས་ཆགས་ཏེ་བཙུན་མོར་བླངས། མ་དུའང་བློན་པོར་བཅུག་གོ །དེའི་
ཚེ་རྒྱལ་པོས་བཙུན་མོ་སྔོ་བསངས་ཅན་དང་དཔེ་མེད་གཉིས་ཀྱི་གམ་དུ་ཉི་མ་་་་
རེས་མོས་ཀྱིས་ཟན་ཟ་བ་དང་། དཔེ་མེད་མ་ནི་རྟག་ཏུ་སྔོ་བསངས་ཅན་ལ་ཕྲག་
དོག་གིས་མི་བཟོད་པ་སྐྱེས་ཏེ་རྒྱལ་པོ་ལ་ཕྲ་མ་ཁོ་ན་བཅུག་པས། ལན་ཅིག་རྒྱལ་
པོ་ཁྲོས་ཏེ་གཞུ་བཀང་ནས་སྔོ་བསངས་ཅན་འཁོར་བཅས་བྱམས་པ་བསྒོམས་པ་་་
ལ་མདའ་འཕངས་པས་ལམ་ཕྱེད་དུ་ལྷུང་། གཉིས་པ་འཕངས་པས་མདའ་ཕྱིར་
ལོག་སྟེ་རྒྱལ་པོའི་དྲུང་དུ་ལྷུང་། གསུམ་པ་འཕེན་པར་བརྩམས་པ་ན་སྔོ་བསངས་
ཅན་གྱིས། ལྷ། མ་འཕེན་ཅིག ཁྱོད་ཐམས་ཅད་དུ་མེད་པར་མ་མཛད་ཟེར་
བས། རྒྱལ་པོ་སྐྲག་སྟེ། ཁྱོད་ལྷ་མོའམ་ཀླུ་མོ་སོགས་ཅི་ཡིན། སྔོ་བསངས་ཅན་
གྱིས། བདག་དེ་དག་མ་ཡིན་གྱི་སངས་རྒྱས་ཀྱི་ཉན་ཐོས་མ་ཕྱིར་མི་འོང་གི་
འབྲས་བུ་ཐོབ་པའོ་ཟེར། རྒྱལ་པོས་དད་དེ་ཕྱིན་ཆད་སྲིང་མོའི་འདུ་ཤེས་བཞག་
ནས་མཁོ་དགུས་སྟབས་ཤིང་བཟའ་བཅའི་ཕུད་ཀྱང་འབུལ་ལོ། །དུས་ཕྱིས་ཤིག་
247



ལེགས་བཤད་བསྟན་བཅོས་ཕྱོགས་བསྒྲིགས།
་་་་
ན་རྒྱལ་པོས་མ་དུ་ལ་ཁྱོད་སྔོ་བསངས་ཅན་ལ་མཁོ་བ་སྟོབ་ཅིང་སྡོད་ཅིག་ཅེས་་་་
བསྒོས་ནས་རི་བྲག་པ་ཞིག་འབེབ་ལ་སོང་ངོ༌། །དེར་མ་དུ་ལ་དཔེ་མེད་མས།
ཡབ། བུད་མེད་ལ་གང་ཤིན་ཏུ་གནོད། ཕྲག་དོག་དང་། སེར་སྣའོ༑ །འོ་
ན་སྔོ་བསངས་ཅན་སོད་ཅིག མ་དུས། ཅི་བདག་ལ་མགོ་གཉིས་ཡོད་དམ། དཔེ་
མེད་མས་སྨྲས་པ། དེ་གསོད་ན་ལེགས། མི་གསོད་ན་ཁྱོད་སྔོན་གྱི་གནས་སུ་
བཞག་གོ་ཟེར་བས། མ་དུ་སྐྲག་ནས་ཐབས་བྱའོ་སྙམ་སྟེ། སྔོ་བསངས་ཅན་
འཁོར་བཅས་མཚན་མོ་མར་མེ་ལ་སངས་རྒྱས་ཀྱི་བཀའ་གློག་པས་དེར་གྲོ་བ་དང་
འབྲུ་མར་དང་སྣག་སྨྱུག་དང་ཤིང་བལ་དག་དགོས་པ་ལ། སྒོ་ཁང་དུ་དེ་དག་
མང་པོ་བཅེར་ཏེ་གྲོ་བའི་ཁུར་ཕྱི་མ་ལ་མར་མེ་བཅུག་པ་དང་སྒོ་ཁང་ལ་མེ་་
མཆེད་ནས་སྐྱེ་བོའི་ཚོགས་ཀྱིས་མེ་གསོད་པའི་ཕྱིར་རྒྱུགས་པ་དང་། མ་དུས།
ཁྱོད་ཅག་ཅིའི་ཕྱིར་བཙུན་མོའི་ནང་དུ་འཇུག་ཅེས་ཕྱིར་བཟློག་གོ །སྔོ་བསངས་
ཅན་རྫུ་འཕྲུལ་གྱིས་ནམ་མཁའ་ལ་འཕགས་ཏེ། ནུ་མོ་དག་ལས་བདག་གིར་གྱིས་
ཤིག་ཟེར་ནས་ཕྱེ་མ་ལེབ་བཞིན་དུ་མེར་ལྷུང་ནས་བུད་མེད་ལྔ་བརྒྱ་དང་བཅས་་་
པ་ཚིག་གོ །དེ་ཐབས་ཀྱིས་རྒྱལ་པོ་ལ་གསོལ་བས་ཕྱིར་འཁོར་ནས་མ་དུ་རྒྱུ་
སྐྱེགས་ཀྱི་ཁང་བར་བཅུག་ནས་བསྲེག་ཏུ་བཅུག་གོ །མཁས་པ་ཡོན་ཏན་ལྟར་
སྣང་ཙམ་གྱིས་མི་མགུ་བ་ནི།
མཁས་པ་མགུ་བར་དཀའ་བ་སྟེ། །
ཡོན་ཏན་མེད་ལ་མཁས་མི་མགུ། །
248



དགེ་ལྡན་ལེགས་བཤད་ཀྱི་འགྲེལ་བ།
ཕྲེང་ལྡན་མ་ཡིས་མུ་སྟེགས་བྱེད། ། །
བཀུར་བའི་གོ་སྐབས་མེད་ལ་ལྟོས། །
ཞེས་པ་ནི། བློ་གྲོས་ཟབ་ཅིང་རྒྱ་ཆེ་བའི་མཁས་པ་ནི་རིག་པ་ལྟར་སྣང་ཙམ་
གྱིས་མགུ་བར་དཀའ་བ་ཡིན་ཏེ། ཡང་དག་པའི་ཡོན་ཏན་མེད་པ་ལ་མཁས་པ་
དེ་མི་མགུ་བའི་ཕྱིར། དཔེར་ན། རྒྱལ་པོ་གསལ་རྒྱལ་གྱི་བཙུན་མོ་དམ་པ་ཕྲེང་
ལྡན་མ་ཞེས་བྱ་བ་མཛངས་ཤིང་མཁས་པའི་རང་བཞིན་ཅན་རྒྱལ་བའི་བསྟན་པ་
ལ་ཤེས་ནས་དད་པ་ཐོབ་པ་དེས་ཕྱི་རོལ་མུ་སྟེགས་བྱེད་ལ་དུས་ནམ་ཡང་བཀུར་་
བའི་གོ་སྐབས་མེད་པ་ལ་ལྟོས། ཞེས་པའོ། །དེ་ཡང་ཤཱཀུ་མིང་ཆེན་གྱི་རི་བྲག་གི་
ཞལ་ཏ་བ་བྲམ་ཟེ་ཞིག་ལ་བུ་མོ་ཟླ་བ་བྱ་བ་ཞིག་ཡོད་ལ། དེ་མཁས་ཤིང་སྤྱོད་
ལམ་དང་འགྲོ་འདུག་འོ་བཟེ་བས་སྐྱེ་བོ་རྣམས་ཀྱི་ཡིད་དུ་འོང་བར་གྱུར་ཏོ། །
བྲམ་ཟེ་ཤི་བ་དང་བུ་མོ་དེ་མིང་ཆེན་གྱི་ཆུང་མ་རྒན་མོ་ཞིག་གི་ལས་རོགས་སུ་་་་་
བསྐོས་ཏེ། ཀུན་དགའ་ར་བར་སོང་ནས་མེ་ཏོག་འཐུས་ཏེ་མེ་ཏོག་གི་ཕྲེང་བ་
བཟང་པོ་བརྒྱུད་མཁས་པས་མིང་ཕྲེང་ལྡན་མ་ཞེས་གྲགས་སོ། །ལན་ཅིག་རང་གི་
ཟས་སྐལ་བླངས་ཏེ་ཀུན་རར་སོང་བ་དང་། སྟོན་པས་བསོད་སྙོམས་ལ་བྱོན་པ་
མཐོང་ནས་དད་དེ་རང་གི་ཟས་སྐལ་དེ་ཕུལ་ནས། དགེ་བ་འདིས་བྲན་མོ་དང་
དབུལ་བོར་མི་འགྱུར་པར་ཤོག་ཅིག་ཅེས་སྨོན་ལམ་བཏབ་བོ། །རྒྱལ་པོ་གསལ་
རྒྱལ་རི་དྭགས་གཤོར་དུ་སོང་བ་རྟས་ཁ་ཁྱེར་ནས་འཁྱམས་ཏེ་གཅིག་པུར་སེར་་་་
སྐྱར་མིང་ཆེན་གྱི་ཀུན་རར་སོང་བ་དང་། བུ་མོ་དེས་རྫིང་བུ་གཅིག་ལས་ཁ་དང་
249



ལེགས་བཤད་བསྟན་བཅོས་ཕྱོགས་བསྒྲིགས།
བར་དང་གཏིང་ནས་རིམ་བཞིན་ཆུ་དྲོ་བ་དང་བར་མ་དང་བསིལ་བ་བླངས་ཏེ་་་
ཕུལ་བས། རྒྱལ་པོས་རྐང་པ་དང་གདོང་བཀྲུས་ནས་འཐུངས། དེ་ནས་བུ་མོས་
རྒྱལ་པོའི་རྐང་པ་མཉེས་པས་དེ་རེག་བྱ་མཆོག་དང་ལྡན་པས་དེ་མ་ཐག་གཉིད་་་་
ལོག བུ་མོས་བསམས་པ། རྒྱལ་པོ་འདི་དག་ལ་དགྲ་མང་སྙམ་ནས་སྒོ་བཅད་
དོ། །དེ་དག་ལ་རྒྱལ་པོ་ཤིན་ཏུ་མགུ་སྟེ་བུ་མོ་མཁས་པ་ཞིག་གོ་སྙམ་ནས། མིང་
ཆེན་ལ་བུ་མོ་འདི་ཁྱོད་ཀྱི་ཅིར་འོང་། བྲན་མོ་ལགས་སོ། །རྒྱལ་པོས་བྲན་མོ་མིན་
ཏེ་ཁྱོད་ཀྱི་བུ་མོ་ཡིན་གྱི་ང་ལ་བྱིན་ཅིག་ཟེར་ནས་བཙུན་མོར་བླངས་སོ། །རྒྱལ་པོ་
གསལ་རྒྱལ་ལ་བཙུན་མོ་དམ་པ་གཉིས་ཡོད་དེ། དབྱར་ཚུལ་མ་ནི་གཟུགས་
བཟང་བ་རྣམས་ཀྱི་མཆོག་དང་། ཕྲེང་ལྡན་མ་ནི་རེག་བྱ་དང་ལྡན་པ་རྣམས་ཀྱི་
མཆོག་ཏུ་གྲགས་སོ། །དེ་ལས་དབྱར་ཚུལ་མ་ཤཱ་རིའི་བུ་དང་། ཕྲེང་ལྡན་མས་
དགེ་སློང་འཆར་ཀ་ལས་སངས་རྒྱས་ཀྱི་བཀའ་ཀློག་སྟེ། འཆར་ཀས་དེ་ལ་ཀློག་པ་
དང་བཟླས་པ་དང་ལུང་གཞན་ཡང་ཕོག་པས་ཐོས་པ་དང་ལྡན་པར་གྱུར་ཏེ།
རྒྱལ་བའི་བསྟན་པ་ལ་མི་ཕྱེད་པའི་དད་པ་བརྟན་པོ་བརྙེས་པས་ན། ཕྲེང་ལྡན་
མ་ནི་ཇི་ལྟར་བྱས་ཀྱང་ཕྱི་རོལ་མུ་སྟེགས་བྱེད་ལ་བཀུར་བ་དང་མཆོད་པར་་་་་་་་
འགྱུར་བའི་གོ་སྐབས་མེད་པ་ཡིན་ནོ། །བླུན་པོ་མགུ་སླ་བར་བསྟན་པ་ནི།
བླུན་པོ་མགུ་བར་སླ་བ་སྟེ། །
ཡོན་ཏན་ལྟར་སྣང་ཙམ་གྱིས་མགུ། །
ཁྲི་སྡེའི་བླ་དཔོན་ཕལ་ཆེ་བས། །
250



དགེ་ལྡན་ལེགས་བཤད་ཀྱི་འགྲེལ་བ།
རྒྱ་ནག་མཁན་པོར་བཀུར་ལ་ལྟོས། །
ཞེས་པ་ནི། བློ་རྒྱ་ཆུང་བའི་བླུན་པོ་ནི་དགའ་ཞིང་མགུ་བར་སླ་བ་ཡིན་ཏེ།
ཡོན་ཏན་ལྟར་སྣང་ཙམ་མཐོང་བས་ངོ་མཚར་ཏེ་མགུ་བར་བྱེད་པའི་ཕྱིར།
དཔེར་ན། མངའ་འབངས་སྟོང་སྡེ་དང་ཁྲི་སྡེ་སོགས་ཀྱི་བླ་མ་དང་དཔོན་པོ་ཕལ་
ཆེ་བ་ཞིག་གིས་རྒྱ་ནག་གི་མཁན་པོ་ཧྭ་ཤང་མ་ཧཱ་ཡ་ནའི་ལྟ་སྤྱོད་ལ་དད་ཅིང་་་་་
མཆོག་ཏུ་བཀུར་བའི་ཚུལ་ལ་ལྟོས། ཞེས་པའོ། །སྔོན་ཆོས་རྒྱལ་ཁྲི་སྲོང་ལྡེ་བཙན་
གྱི་དུས་སུ་རྒྱ་ནག་ནས་ཧཱ་ཤང་མ་ཧཱ་ཡ་ན་ཞེས་བྱ་བ་ཞིག་བོད་དུ་འོངས་ཏེ།
ལས་དགེ་མི་དགེ་སྤྱད་ན་མཐོ་རིས་དང་ངན་སོང་དུ་འགྲོ་བས་འཁོར་བ་ལས་མི་་
ཐར་ཅིང་། སངས་རྒྱས་ཐོབ་པ་ལ་སྒྲིབ་པ་ཡིན་ཏེ། དཔེར་ན། སྤྲིན་དཀར་ནག་
གང་ཡིན་རུང་ནམ་མཁའ་ལ་སྒྲིབ་པ་དང་འདྲའོ། །ཅི་ལ་ཡང་མི་སེམས་མི་རྟོག་
མི་དཔྱོད་པར་བྱར་མེད་ལ་གནས་པ་ནི་མི་དམིགས་པ་ཡིན་པས་འཚང་རྒྱའོ་ཟེར་
ནས། ཆད་ལྟའི་སྒོམ་བསླབས་པས་བོད་ཕལ་ཆེར་དེ་ལ་དགའ་སྟེ། ལུགས་སྲོལ་
དེ་དར་བས། ལུས་ངག་གི་ཆོས་སྤྱོད་ཐམས་ཅད་དོར། རྒྱལ་པོས་ཀྱང་བཀས་
བཅད་དཀའ་བར་གྱུར་ཏེ། རྒྱ་གར་ནས་སློབ་དཔོན་ཀ་མ་ལ་ཤཱི་ལ་གདན་དྲངས།
ཧྭ་ཤང་དང་རྩོད་དུ་བཅུག་པས་སློབ་དཔོན་གྱིས་ལུང་དང་རིགས་པས་ཚར་་་་་་་
བཅད་པ་ན། ཆོས་རྒྱལ་ཁྲི་སྲོང་ལྡེ་བཙན་གྱིས། ད་ཕྱིན་ཆད་ལྟ་བ་ཀླུ་སྒྲུབ་ཀྱི་
ལུགས་སུ་གྱིས། སྤྱོད་པ་ཆོས་སྤྱོད་བཅུ་དང་ཕ་རོལ་ཏུ་ཕྱིན་པ་ལ་སློབས་ཤིག ཧྭ་
ཤང་གི་ལུགས་འཛིན་པ་བྱུང་ན་ཆད་པ་གཅད་པར་བྱའོ་ཞེས་བཀའ་ཁྲིམས་་་་་་་
251



ལེགས་བཤད་བསྟན་བཅོས་ཕྱོགས་བསྒྲིགས།
བཅས་སོ། །ཧྭ་ཤང་རྒྱ་ཡུལ་དུ་བརྫངས་ནའང་ཕྱིས་སུ་རྒྱལ་ཁྲིམས་ཉམས་པ་
དང་། རྙིང་མ་དང་ཕྱུག་ཆེན་པར་ཁས་འཆེས་པ་མང་པོས་ཧྭ་ཤང་གི་ལྟ་བ་དེའི་
མིང་ཙམ་གཞན་དུ་བསྒྱུར་ནས་དོན་དེ་ཀ་རང་འཛིན་སྐྱོང་བྱེད་དེ། བླ་དཔོན་
ཕལ་ཆེ་བ་ཞིག་ཀྱང་དེ་ལ་དད་ཅིང་མོས་པར་གྱུར་ཏེ། ཆོས་རྗེ་ས་པཎ་གྱིས། རྒྱ་
ནག་མཁན་པོའི་གཞུང་ལུགས་ཀྱི། །ཡི་གེ་ཙམ་ལ་བརྟེན་ནས་ཀྱང་། །དེ་ཡི་མིང་
འདོགས་གསང་ནས་ནི། །ཕྱག་རྒྱ་ཆེན་པོར་མིང་བསྒྱུར་ནས། །ད་ལྟའི་ཕྱག་རྒྱུ་
ཆེན་པོ་ནི། །ཕལ་ཆེར་རྒྱ་ནག་ཆོས་ལུགས་ཡིན། །ཞེས་གསུངས་པའི་ཕྱིར།
རྩ་བའི་ས་བཅད་གསུམ་པ་དོན་བསྡུས་ཏེ་མཇུག་བསྡུ་བ་དྲུག་མཁས་བླུན་་་
གཉིས་ཀྱི་དོན་བསྡུས་པ། དེ་ལ་བླང་དོར་བྱ་བའི་ཚུལ། མཁས་པའི་བསྔགས་
བརྗོད། ལེགས་བཤད་འདི་ཇི་ལྟར་བརྩམས་པའི་ཚུལ། སྐལ་ལྡན་ལ་མཉེན་པར་
བསྐུལ་བ། བརྩམས་པའི་དགེ་བ་བསྔོ་བའོ། །
དང་པོ་ནི།
མཁས་པ་ཡོན་ཏན་ཀུན་ལྡན་ཏེ། །
བླུན་པོ་ལ་སྐྱོན་འབའ་ཞིག་ཡིན། །
རིན་ཆེན་དགོས་འདོད་འབྱུང་བ་དང་། །
སྦྲུལ་གདུག་ཉེས་ཀུན་སྐྱེས་ལ་ལྟོས། །
ཞེས་པ་སྟེ། གོང་དུ་བཤད་པ་རྣམས་ཀྱི་དོན་བསྡུས་ན་མཁས་པ་ནི་རང་
གཞན་ལ་འཕྲུལ་དང་ཡུན་དུ་ཕན་པའི་ཡོན་ཏན་ཀུན་དང་ལྡན་པ་དང་། བླུན་
252



དགེ་ལྡན་ལེགས་བཤད་ཀྱི་འགྲེལ་བ།
པོ་ལ་ནི་བདག་གཞན་ཕུང་བར་བྱེད་པའི་སྐྱོན་འབའ་ཞིག་གནས་པ་ཡིན་ཏེ།
དཔེར་ན། ནོར་བུ་རིན་པོ་ཆེ་ལས་དགོས་འདོད་ཐམས་ཅད་འབྱུང་བ་དང་།
སྤྲུལ་གདུག་པ་ཅན་གྱིས་ཉེས་སྐྱོན་ཐམས་ཅད་སྐྱེད་པར་བྱེད་པ་ལ་ལྟོས་ཤིག
ཅེས་པའོ། །
གཉིས་པ་ནི།
དེ་ཕྱིར་མཁས་དང་བླུན་པོ་ཡི། །
རྣམ་དབྱེ་ལེགས་པར་ཕྱེད་གྱིས་ལ། །
མཁས་པ་རྒྱུན་བཞིན་འཛིན་པ་དང་། །
བླུན་པོ་རྩྭ་བཞིན་དོར་བར་འོས། །
ཞེས་པ་སྟེ། མཁས་བླུན་གཉིས་ཀྱི་སྐྱོན་ཡོན་སོ་སོར་བཤད་མ་ཐག་པ་དེའི་
ཕྱིར་མཁས་པ་དང་བླུན་པོ་ཡི་རྣམ་དབྱེ་མ་ནོར་བར་ལེགས་པར་ཕྱེད་པར་གྱིས་་་
ལ། བདག་ཉིད་ལེགས་སུ་འདོད་པ་རྣམས་ཀྱིས་མཁས་པ་གཙུག་གི་རྒྱན་བཞིན་
དུ་འཛིན་ཅིང་བསྟེན་པ་དང་། བླུན་པོ་རྩྭ་བཞིན་དུ་རྒྱང་རིང་དུ་དོར་བར་འོས་
པ་ཡིན་ནོ། །དེ་ཡང་སློབ་དཔོན་དོན་ཡོད་འཆར་གྱིས། མཁས་པར་གྱུར་པ་གང་
ཞེ་ན། །བྱེ་བྲག་ཇི་བཞིན་ཕྱེད་པའོ། །སྐྱེས་བུ་གླེན་པ་གང་ཞེ་ན། །མཁས་བྱའི་
ཡུལ་ལ་མི་སློབ་པའོ། །ཞེས་དང་། མགོན་པོ་ཀླུ་སྒྲུབ་ཀྱིས། སྐྱེས་བུ་མཁས་པ་
གཅིག་གིས་ཀྱང་། །འདོད་པའི་དོན་མཆོག་སྒྲུབ་པར་འགྱུར། །མངོན་སུམ་པ་ཡི་
རྐང་གཉིས་ཕྱུགས། །བླུན་པོ་ཡོངས་སུ་སྤང་བར་བྱ། །ཞེས་གསུངས་སོ། །
253



ལེགས་བཤད་བསྟན་བཅོས་ཕྱོགས་བསྒྲིགས།
གསུམ་པ་ལ་གཉིས་ལས། དང་པོ་འཇིག་རྟེན་ལ་མཁས་པའི་བསྔགས་
བརྗོད་ནི།
གླང་ཆེན་ནང་གི་འཁུན་པ་བཞིན། །
འཇིག་རྟེན་མཁས་པའི་ནང་ནས་ཀྱང་། །
དཔའ་མཛངས་ལྡན་པའི་ཡིད་འཕྲོག་ནི། །
འཇིག་རྟེན་འདི་ན་རྒྱན་དུ་ཆེ། །
ཞེས་པ་སྟེ། ཕྱུགས་ཀྱི་ནང་ནས་གླང་བོ་ཆེ་མཆོག་ཡིན་ཞིང་དེའི་ནང་གི་
གླང་ཆེན་འཁུན་པ་ནི་གླང་བོ་ཆེ་སྟོང་ལ་རེ་རེ་ལས་མི་འབྱུང་བ་བཞིན་དུ།
འཇིག་རྟེན་གྱི་བླང་དོར་ལ་མཁས་པའི་ནང་ནས་ཀྱང་དཔའ་ཞིང་རྟུལ་ཕོད་པ་་་
དང་མཁས་ཤིང་མཛངས་པའི་བློ་གྲོས་དང་ལྡན་པའི་ཡོན་ཏན་གྱི་ཡིད་འཕྲོག་པ་་
དེ་ནི་འཇིག་རྟེན་འདི་ན་རང་གང་དུ་གནས་པའི་ཡུལ་ཕྱོགས་མཛེས་པར་བྱེད་་་་
པའི་རྒྱན་དུ་ཆེ་བ་ཡིན་ནོ། །གྷི་ཝང་ཡོད་པའི་གླང་བོ་ཆེ་ནི་འཁུན་པ་བྱེད་ལ་དེ་
ནི་གླང་བོ་ཆེ་སྟོང་གི་ནང་ནས་རེ་རེ་ལས་མི་འབྱུང་བར་བཤད་དོ། །
གཉིས་པ་ཆོས་ལ་མཁས་པའི་བསྔགས་བརྗོད་ནི།
ནོར་བུའི་ནང་གི་བསམ་འཕེལ་བཞིན། །
ཆོས་ལ་མཁས་པའི་ནང་ནས་ཀྱང་། །
མཁས་བཙུན་བཟང་གསུམ་འཛོམས་པ་ནི། །
254



དགེ་ལྡན་ལེགས་བཤད་ཀྱི་འགྲེལ་བ།
བསྟན་པ་འདི་ལ་རྒྱུན་དུ་ཆེ། །
ཞེས་པ་ནི། དབུལ་བ་སེལ་བར་བྱེད་པའི་ནོར་བུ་རིན་པོ་ཆེའི་ནང་གི་གང་
བསམ་འབྱུང་ཞིང་འདོད་དགུའི་ལོངས་སྤྱོད་འཕེལ་བར་བྱེད་པའི་ཡིད་བཞིན་གྱི་
ནོར་བུ་བཞིན་དུ། དམ་པའི་ཆོས་ལ་མཁས་པའི་ནང་ནས་ཀྱང་ཕྱི་ནང་གི་རིག་
པའི་གནས་ལ་ཕྱོགས་རེས་མེད་པར་སྦྱངས་པའི་མཁས་པ་དང་། སྒོ་གསུམ་ཉེས་
སྤྱོད་ལས་སྡོམ་པའི་བཙུན་པ་དང༌། གཞན་ཕན་གྱི་སེམས་བཟང་པོ་དང་ལྡན་པ་
གསུམ་འཛོམས་པ་ནི། རྒྱལ་བའི་བསྟན་པ་རིན་པོ་ཆེ་འདི་ལ་བཤད་སྒྲུབ་གཉིས་
ཀྱི་སྒོ་ནས་འཛིན་སྐྱོང་སྤེལ་བར་བྱེད་པའི་རྒྱན་དུ་ཆེ་བ་ཡིན་ནོ། །
བཞི་བ་ལ་གསུམ། མཁས་པ་སྔ་མས་ལེགས་བཤད་ཇི་ལྟར་བརྩམས་པ། དེ་
དུས་དབང་གིས་ཉམས་ཚུལ། སླར་ཡང་ལེགས་བཤད་འདི་བརྩམས་ཚུལ་ལོ། །
དང་པོ་ནི།
མཁས་པའི་དབང་པོ་ས་པཎ་གྱིས། །
མཁས་པ་རྣམ་པར་དབྱེ་བ་ཡི། །
ལེགས་བཤད་རིན་ཆེན་གཏེར་ཞེས་པ། །
འཇིག་རྟེན་མིག་ཏུ་བྱིན་ན་ཡང་། །
ཞེས་པ་སྟེ། རྗེ་བཙུན་འཇམ་པའི་དབྱངས་ཀྱི་རྣམ་འཕྲུལ་གངས་རིའི་ཁྲོད་
ཀྱི་མཁས་པའི་དབང་པོ་དཔལ་ལྡན་ས་སྐྱ་པཎྚ་ཏ་ཀུན་དགའ་རྒྱལ་མཚན་དཔལ་
255



ལེགས་བཤད་བསྟན་བཅོས་ཕྱོགས་བསྒྲིགས།
བཟང་པོ་དེ་ཉིད་ཀྱིས་འཕགས་པ་ཀླུ་སྒྲུབ་ཀྱིས་མཛད་པའི་ཤེས་རབ་བརྒྱ་བ་་་་་་
དང༌། ཤེས་རབ་སྡོང་བུ་དང༌། སྐྱེ་བོ་གསོ་ཐིགས་གསུམ། སློབ་དཔོན་ཉི་མ་སྦས་
པས་མཛད་པའི་ཚིགས་སུ་བཅད་པའི་མཛོད། སློབ་དཔོན་མཆོག་སྲེད་ཀྱིས་
མཛད་པའི་ཚིགས་སུ་བཅད་པ་བརྒྱ་བ། ཙ་ན་ཀ་རྒྱལ་པོའི་ལུགས་ཀྱི་བསྟན་
བཅོས། མ་སུ་རཀྵས་བྱས་པའི་ལུགས་ཀྱི་བསྟན་བཅོས་ཏེ་རྒྱ་གཞུང་རྣམས་ཀྱི་
ལེགས་ཆ་བཏུས་ནས། མཁས་པ་དང་བླུན་པོའི་ཁྱད་པར་རྣམ་པར་དབྱེ་བའི་
བསྟན་བཅོས་ལེགས་པར་བཤད་པ་རིན་པོ་ཆེའི་གཏེར་དང་། སྐྱེས་བུ་རྣམ་དབྱེ་
གཞོན་ནུའི་མགུལ་རྒྱན་ཞེས་བྱ་བ། སྐལ་བ་དང་ལྡན་པ་དག་ལ་འཇིག་རྟེན་གྱི་
བླང་དོར་ལྟ་བའི་མིག་ཏུ་བྱིན་ན་ཡང་། ཞེས་པའོ། །གཉིས་པ་ནི།
དེང་སང་མཁས་པའི་ཉིན་བྱེད་རྣམས། །
ཞིང་གཞན་ནུབ་རིའི་རྩེར་སོན་ཅིང༌། །
བླུན་རྨོངས་ཟླ་བའི་གཟུགས་ཤར་བས། །
ལེགས་བཤད་པདྨ་ཕལ་ཆེར་ཟུམ། །
ཞེས་པ་སྟེ། དེ་རིང་སང་གི་དུས་ལ་ཐུགས་གཟུ་བོར་གནས་པའི་མཁས་
པའི་ཉིན་བྱེད་གོང་མ་རྣམས་གདུལ་བྱའི་དབང་གིས་ཞིང་ཁམས་གཞན་ནུ་་་་་
རིའི་རྩེ་མི་མངོན་པའི་ཡུལ་དུ་སོན་ཅིང་གཤེགས་པར་གྱུར་ལ་ཕྱོགས་རེས་བློ་མིག་
ཅན་བླུན་ཞིང་རྨོངས་པའི་མཁས་རློམ་ཟླ་བའི་གཟུགས་ཤར་བའི་དབང་གིས་་་་་
ལེགས་བཤད་པདྨ་དེ་དག་ཕལ་ཆེར་ཁ་ཟུམ་སྟེ་དོན་གཉེར་རྐང་དྲུག་རྣམས་ཀྱིས་
256



དགེ་ལྡན་ལེགས་བཤད་ཀྱི་འགྲེལ་བ།
དགོས་དོན་སྦྲང་རྩི་མྱོང་བའི་གོ་སྐབས་ཕྲ་བར་གྱུར་ཏོ། གསུམ་པ་ནི།
སླར་ཡང་བདག་བློའི་སྐྱེད་ཚལ་འདིར། །
རྣམ་དཔྱོད་ཉི་མའི་ཟེར་འཁྱིལ་ཞིང་། །
བརྩོན་འགྲུས་ཆར་གྱིས་བྲན་པ་ལས། །
ལེགས་བཤད་པདྨ་དཀར་པོ་འཁྲུངས། །
ཞེས་པ་ནི། དེ་ལྟར་མཁས་པ་སྔ་མའི་ལེགས་བཤད་པདྨ་ཕལ་ཆེར་ཁ་ཟུམ་
པ་ན་སླར་ཡང་རྩོམ་པ་པོ་བདག་གི་བློ་གྲོས་ཀྱི་སྐྱེད་མོས་ཚལ་ལེགས་བཤད་ཀྱི་མེ་
ཏོག་ཅིར་ཡང་འཆར་བ་འདིར། ཆོས་རབ་ཏུ་རྣམ་པར་འབྱེད་ཅིང་ཟབ་གནད་
དཔྱོད་པའི་ཉི་མའི་འོད་ཟེར་རབ་ཏུ་འཁྱིལ་ཞིང་དགེ་བ་ལ་སྤྲོ་བའི་བརྩོན་འགྲུས་
ཀྱི་གྲུ་ཆར་བཟང་པོས་ཡང་ཡང་བྲན་པའི་རྒྱུ་རྐྱེན་ཚོགས་པ་ལས། ལེགས་པར་
བཤད་པ་པདྨ་དཀར་པོ་དོན་བཟང་སྦྲང་རྩིའི་བཅུད་འཛིན་པ་འདི་འཁྲུངས་སོ། །
ཞེས་པའོ། །
ལྔ་བ་ནི།
ཁྲེལ་ཡོད་མཛེས་པའི་ལུས་འཆང་ཞིང་། །
བློ་གྲོས་མིག་དཀྱུས་རིང་པོ་ཡིས། །
སྐལ་བཟང་རྐང་དྲུག་ལྡན་པ་རྣམས། །
དེང་ནས་རྩེ་ཞིང་རོལ་བར་མཛོད། །
257



ལེགས་བཤད་བསྟན་བཅོས་ཕྱོགས་བསྒྲིགས།
ཅེས་པ་སྟེ། གཞན་རྒྱུ་མཚན་དུ་བྱས་ནས་ཉེས་སྤྱོད་ལ་འཛེམས་པའི་ཁྲེལ་
ཡོད་ཀྱི་རྒྱན་གྱིས་མཛེས་པའི་ལུས་འཆང་ཞིང་། བླང་དོར་ལྟ་བའི་བློ་གྲོས་ཀྱི་
མིག་དཀྱུས་རིང་པོ་ཡིས་ལེགས་པར་བཤད་པའི་དགའ་སྟོན་མཆོག་ལ་སྤྱོད་པའི་་་
སྐལ་བཟང་རྐང་དྲུག་ལྡན་པ་རྣམས་དུས་དེ་རིང་ནས་གུས་རྟག་བརྩོན་པའི་་་་་་
འཕུར་ལྡིང་གིས་རྩེ་ཞིང་དོན་བཟང་སྦྲང་རྩིའི་བཅུད་ལ་ཅི་དགར་རོལ་བར་་་་་་
མཛོད་ཅིག ཅེས་པའོ། །བཤད་མ་ཐག་པའི་ཚིགས་བཅད་གསུམ་ནི་གཟུགས་
ཅན་གྱི་རྒྱུན་དུ་སྦྱར་བའོ། །དེ་ཡང་འཇིག་རྟེན་ཡ་རབས་ཀྱི་སྤྱོད་པ་ནི་དམ་པའི་
ཆོས་ཀྱི་ཚུལ་དང་མི་འགལ་ཞིང་དེ་ལྟར་ཉམས་སུ་བླངས་ན་གནས་སྐབས་ལྷ་མིའི་
རྟེན་བཟང་བརྒྱུད་ནས་དམ་པའི་ཆོས་ལ་སྤྱོད་པས་ངེས་ལེགས་ཐར་བའི་གོ་་་་་༌་
འཕང་ལ་ཉེ་བར་གྱུར་པ་ཡིན་ཏེ། ཤེས་རབ་བརྒྱ་བ་ལས། མི་ཡི་ཆོས་ལུགས་
ལེགས་སྤྱད་ན། །ལྟ་ཡུལ་བགྲོད་པ་ཐག་མི་རིང་། །ལྷ་དང་མི་ཡི་ཐེམ་སྐས་ལ། །
འཛེགས་ན་ཐར་བ་གམ་ན་འདུག །ཅེས་གསུངས་པའི་ཕྱིར་རོ། །
དྲུག་པ་ནི།
དེ་ལྟར་ལེགས་པར་བཤད་པ་ཡི། །
དགེ་བས་དེང་སང་སྐྱེ་བོ་ཀུན། །
མཁས་བླུན་རྣམ་དབྱེ་ཤེས་ནས་ནི། །
མཁས་ལ་མ་ནོར་དད་གྱུར་ཅིག །
258



དགེ་ལྡན་ལེགས་བཤད་ཀྱི་འགྲེལ་བ།
ཅེས་པ་སྟེ། གོང་དུ་ཇི་སྐད་བསྟན་པ་དེ་ལྟར་ལེགས་པར་བཤད་པའི་
བསྟན་བཅོས་འདི་བརྩམས་པའི་དགེ་བས་དུས་དེ་རིང་སང་གི་སྐྱེ་བོ་ཀུན་གྱིས།
བསྟེན་བྱ་མཁས་པ་དང་དོར་བྱ་བླུན་པོ་གཉིས་ཀྱི་རྣམ་དབྱེ་ལེགས་པར་ཤེས་ནས་
ནི་མཁས་པ་མཆོག་ལ་མ་ནོར་བར་རབ་ཏུ་དད་མོས་ཀྱིས་བསྟེན་པར་གྱུར་ཅིག
ཅེས་པའི་དོན་ནོ། །
གསུམ་པ་མཇུག་གི་དོན་ནི། ཅེས་མཁས་པ་དང་བླུན་པོ་བརྟག་པའི་བསྟན་
བཅོས་དགེ་ལྡན་ལེགས་བཤད་པདྨ་དཀར་པོའི་ཆུན་པོ་ཞེས་བྱ་བ་འདི་ནི། རང་
གི་སློབ་མ་ལེགས་བཤད་དོན་དུ་གཉེར་བའི་བློ་གྲོས་ཅན་འགའ་ཟུང་གིས་བསྐུལ་
བ་ལ་བརྟེན་ནས། ཡུལ་གངས་ཅན་དབུས་ཀྱི་ལེགས་པར་སྨྲ་བ་བསོད་ནམས་
གྲགས་པ་རྣམ་དཔྱོད་མཆོག་གི་སྡེས། དགེ་ལྡན་རྣམ་པར་རྒྱལ་བའི་གླིང་དུ་སྦྱར་
བའི་ཡི་གེ་བ་ནི་ལེགས་བཤད་སྨྲ་བ་ངག་དབང་ཆོས་ཀྱི་གྲགས་པའོ། །ཞེས་པ་ནི།
བརྩམ་བྱའི་བསྟན་བཅོས་དང་། བསྐུལ་བ་བོ་དང་། རྩོམ་པ་པོ་དང་། བརྩམས་
པའི་གནས་དང་། ཡི་གེ་བ་སྟེ་ཁྱད་པར་ལྔ་བསྟན་པའོ། །སླར་ཡང་བསྟན་
བཅོས་ཡོངས་སུ་རྫོགས་པ་འདིས་གཞན་ལ་ཕན་ཐོགས་པའི་ཐུགས་སྨོན་མཛད་་་་
པ་ནི། འདིས་ཀྱང་སྐྱེ་བོ་མཐའ་དག་གིས་མཁས་པ་དང་བླུན་པོའི་རྣམ་དབྱེ་བདེ་
བླག་ཏུ་ཕྱེད་པར་གྱུར་ཅིག །ཅེས་པའོ།། །།
སྨྲས་པ།
ཆོས་སྲིད་ཟུང་དུ་འཇུག་པ་ཡི། །
259



ལེགས་བཤད་བསྟན་བཅོས་ཕྱོགས་བསྒྲིགས།
ཡ་རབས་དམ་པའི་སྤྱོད་ཚུལ་མཆོག །
མ་འདྲེས་གསལ་བར་སྟོན་པ་ཡི། །
ལེགས་བཤད་འདི་ཀོ་རྨད་དུ་བྱུང་། །
དམ་པའི་ཆོས་ཚུལ་ཟབ་ཅིང་ཕྲ། །
དམན་པའི་བློ་ཡིས་མི་འཆུན་ཕྱིར། །
ཐོས་བྲལ་མཁས་པར་རློམ་པ་དང་། །
ཆོས་ལྟར་བཅོས་པས་བསླུ་བ་མང་། །
དེ་ཕྱིར་བློ་གསལ་སྐལ་བཟང་དག །
ལེགས་བཤད་སྒྲོན་མེ་འདི་ཐོགས་ལ། །
ལྟར་སྣང་གྲོགས་ཀྱིས་མ་བསླུ་བར། །
མང་ཐོས་མཁས་པ་དམ་པ་འཚོལ། །
མཁས་འདོད་མཁས་པ་ལེགས་བསྟེན་ནས། །
ཚུལ་ལྡན་ཐོས་པའི་ནོར་བསགས་ན། །
ཡོན་ཏན་དབྱར་མཚོ་ལྟར་འཕེལ་ཏེ། །
གྲགས་ཅན་མཁས་པ་ག་ལ་རིང་། །
བླུན་པོ་མཁས་པར་རློམ་པ་དང༌། །
260



དགེ་ལྡན་ལེགས་བཤད་ཀྱི་འགྲེལ་བ།
མཁས་པ་སྦས་པའི་ཚུལ་འཆང་བ། །
མ་འདྲེས་ཇི་བཞིན་འབྱེད་པ་ཡང་། །
སྔོན་བསགས་བསོད་ནམས་མཐུ་ལས་ཡིན། །
ཚུལ་འདི་རྒྱལ་བའི་སྐྱེས་རབས་དང་། །
འདུལ་བ་ལུང་གི་གླེང་གཞི་སོགས། །
ཡིད་ཆེས་ཚད་མའི་གཞུང་ལུགས་ལ། །
བརྟེན་ནས་མདོར་བསྡུས་ཚུལ་དུ་བཀོད། །
འདིར་འབད་དགེ་བས་སྐྱེ་བོ་ཀུན། །
མཁས་བཙུན་བཟང་པོའི་བཤེས་གཉེན་ལ། །
བརྟེན་ནས་གཞུང་ལུགས་རྒྱ་མཚོ་ཆེར། །
ཐོས་བསམ་སྒོམ་པ་མཐར་ཕྱིན་ཤོག །
ཅེས་མཁས་པ་དང་བླུན་པོ་བརྟག་པའི་བསྟན་བཅོས་དགེ་ལྡན་ལེགས་་་་་་་
བཤད་པདྨ་དཀར་པོའི་ཆུན་པོའི་འགྲེལ་བ་ཉི་མའི་འོད་ཟེར་ཞེས་བྱ་བ་འདི་ནི།
མང་ཐོས་དགེ་བའི་བཤེས་གཉེན་ནའི་མིང་ལྷ་རམས་པ་ངག་དབང་བསྟན་་་་་་་
འཛིན་གྱིས་སྔ་ཕྱིར་ནན་གྱིས་བསྐུལ་བའི་ངོར། མཁས་གྲུབ་དམ་པ་དུ་མའི་
ཞབས་རྡུལ་སྤྱི་བོས་བསྟེན་པའི་བཙུན་གཟུགས་སྙོམས་ལས་པ་དབྱངས་ཅན་་་་་་
དགའ་བའི་བློ་གྲོས་ཀྱིས་གཡར་ཁྲལ་ཙམ་དུ་བཀོད་པའོ། །
261



ལེགས་བཤད་བསྟན་བཅོས་ཕྱོགས་བསྒྲིགས།
ཨོཾ་སྭཱ་སྟི།
ཚུལ་འདི་ཁལ་ཁ་ཇོ་ནང་པེ་སེའི་ཤོག །
དཔྱོད་ལྡན་དགེ་སློང་ངག་དབང་བསྟན་འཛིན་གྱིས། །
ཆོས་སྦྱིན་རྒྱ་ཆེར་སྤེལ་བའི་ལྷག་བསམ་གྱིས། །
མཐུན་རྐྱེན་སྦྱར་ཏེ་པར་དུ་ལེགས་པར་བསྒྲུབས། །
ལེགས་བྱས་འདིས་མཚོན་དུས་གསུམ་དགེ་བའི་མཐུས། །
ཚེ་རབས་ཀུན་ཏུ་དལ་འབྱོར་རྟེན་བརྒྱུད་དེ། །
དཔལ་ལྡན་བླ་མས་དགྱེས་བཞིན་རྗེས་བཟུང་ནས། །
སྨིན་གྲོལ་ལམ་བཟང་མྱུར་དུ་མཐར་ཕྱིན་ཤོག །
མངྒ་ལཾ།། །།
262



ཇུས་འགོད་པ། རིན་ཆེན་དོན་གྲུབ། པདྨ་རྡོ་རྗེ། མཁའ་འགྲོ་ཚེ་རིང་།
རྩོམ་སྒྲིག་འགན་འཁུར་པ། དབང་ཕྱུག་མཚོ་མོ།
དེབ་གཞིའི་བཟོ་འགོད་པ། ཞིན་ལིང་།
དཔར་སྐྲུན་འགན་ལེན་པ། ཡིའུ་ཆིའུ་ཧཱ།
ལེགས་བཤད་བསྟན་བཅོས་ཕྱོགས་བསྒྲིགས།(དེབ་གསུམ་པ）
དགེ་ལྡན་ལེགས་བཤད།
རྩ་བ་བསོད་ནམས་གྲགས་པ་དང་འགྲེལ་བ་ཨ་ཀྱཱ་ཡོངས་འཛིན་
བློ་བཟང་དོན་གྲུབ་ཀྱིས་བརྩམས།
ཀྲུང་གོ་བོད་རིག་པ་ཞིབ་འཇུག་ལྟེ་གནས་ཆོས་ལུགས་ཞིབ་
འཇུག་ཁང་གིས་དག་སྒྲིག་བྱས་
མཚོ་
(ཟི་ལིང་གྲོང་ཁྱེར་ཐུན་རིན་འམ་སྒོ་ཚང10)
འགྲེམས་སྤེལ། ག*ཨང810001 ཁ་པར 6143426
བརྒྱུད་འཚོང་། མཚོ་སྔོན་ཞིང་ཆེན་ཞིན་ཧྭ་དཔེ་ཁང་།
པར་འདེབས། མཚོ་སྔོན་མི་རིགས་པར་ཁང་།
དེབ་ཚད། 850mriX1168mm 1/32
དཔར་ཤོག 8. 75
ཡིག་གྲུངས། ཁྲི 15
པར་ཐེངས། 2006ལོའི་ཟླ4བར་པར་གཞི་དང་པོ་བསྒྲིགས།
དཔར་ཐེངས། 2006ལོའི་ཟླ4བར་དཔར་ཐེངས་དང་པོ་དཔར།
དཔར་གྲུངས། 1---4 000
དཔེ་རྟགས། ISBN7-5420- 1213-4/B • 51
རིན་གོང༌། སྒོར 10. 00
པར་དབང་འདི་གར་ཡོད་པས་པར་བཤུས་བརྒྱབ་ན་ཁྲིམས་ཆད་ཕོག
（ཤོག་ངོས་ཆད་ནོར་སློག་སྐྱོན་གང་རུང་ཡོད་ཚེ་པར་ཁང་ལ་དྲི་གཏུག་བྱ)



策划:仁青当周完玛多杰侃召才让
责任编辑:旺秀措姆
装帧设计:
星亮
责任印制:尤秋花
藏族格言大观(3)
格丹格言篇
索南智华 洛桑顿珠著
中国藏学中心宗教研究所整理
出版
: 青海民族出版社(西宁市同仁路10号)
邮政编码 810001 电话 6143426
经销:青海省新华书店
印刷:青海民族印刷厂
开本: 850mm×1168mm 1/32
印 张:8.75
字数: 150千
版次: 2006年4月第1版
印次: 2006年4月第1次印刷
印数:1-4 000
书 号 :ISBN7-5420- 1213-4/8.51(民文)
定价:10.00元
版权所有,翻印必究
(书中如有缺页、错页及倒装请与印刷厂联系)
