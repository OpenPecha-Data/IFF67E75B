༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG13981
ImageGroup:
11 KG13986
7542012150 (v. 1) 754201210x (v. 2)
7542012134 (v. 3) 7542012126 (v.4)
7542012169 (v. 5) 7542012142 (v. 6)
LCCN:
2006348488
ISBN:
Title:
ལེགས་བཤད་བསྟན་བཅོས་ཕྱོགས་བསྒྲིགས།
||legs bshad bstan bcos phyogs bsgrigs/
Author:
n/a
n/a
Descriptor:
Original Publication:
n/a;n/a
Place:
Publisher:
Izi ling /
mtsho sngon mi rigs dpe skrun khang/
2006
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
CO | IC
n/a
Scanned at Tibetan Buddhist Resource Center, 150 West 17th St, New York City, NY
10011, US. Comments: 4/2013



中国藏学研究中心成立二十周年献礼
ཀྲུང་གོའི་བོད་རིག་པའི་ཞིབ་འཇུག་ལྟེ་གནས་
དབུ་བརྙེས་ནས་ལོ་ཉི་ཤུ་འཁོར་བར་
ལེགས་སྐྱེས་སུ་ཕུལ།



全国少数民族优秀图书出版资金资助项目
ལེགས་བཤད་བསྟན་བཅོས་ཕྱོགས་བསྒྲིགས། (དེབ་བཞི་བ)
བསྟན་བཅོས་ཀྱི་སྐོར།
གུང་ཐང་བསྟན་པའི་སྒྲོན་མེ་སོགས་ཀྱིས་བརྩམས།
གྲུང་གོའི་བོད་རིག་པའི་ཞིབ་འཇུག་ལྟེ་གནས་ཀྱི་ཆོས་ལུགས་
ཞིབ་འཇུག་ཚན་པས་བསྒྲིགས།
# ཟླཚོ#ཎོཎ •བློ་རྣོE .Ef ཙྪ
མཚོ་སྔོན་མི་རིགས་དཔེ་སྐྲུན་ཁང་།



རྩོམ་སྒྲིག་ཨུ་ཡོན་ལྷན་ཁང་།
ཀྲུའུ་རིན། ། དགྲ་འདུལ།
ཀྲུའུ་རིན་གཞོན་པ། གདུགས་དཀར་ཚེ་རིང་།
གཙོ་སྒྲིག་པ། བསོད་ནམས་ཚེ་རིང་།
གཙོ་སྒྲིག་གཞོན་པ། རྟ་མགྲིན་སྐྱབས། རིན་ཆེན་དོན་གྲུབ།
སྒྲོལ་མ་རྒྱ་མཚོ།
རྩོམ་སྒྲིག་ཨུ་ཡོན། རྡོ་རྗེ་ཚེ་རིང་། ཚེ་རིང་ཐར། གསང་བདག
པདྨ་རྡོ་རྗེ། བློ་གྲོས། བདེ་སྐྱིད་སྒྲོལ་མ།
བཀྲ་རྒྱལ། ཟླ་བ་ཚེ་རིང་། དབང་ཕྱུག་མཚོ་མོ།
ལིས་ཞའོ་ཀྲུའུ། ལྷ་བྱམས་རྒྱལ།



编委会
主任:郑堆
副主任:豆格才让
主编:索南才让
副主编:日正加、仁青当周、
卓玛尖措
编委:多吉才郎、才让太、桑德、
完玛多杰、洛周、德吉卓玛、
扎加、达哇才让、旺秀措姆、
李学竹、拉先加



སྔོན་འགྲོའི་གཏམ།
ལེགས་བཤད་བསྟན་བཅོས་ཕྱོགས་བསྒྲིགས་
ལ་འཇུག་པའི་སྔོན་འགྲོའི་གཏམ།
གངས་རིའི་ཕྲེང་བས་ཡོངས་སུ་བསྐོར་ཞིང་རི་ཀླུང་བར་ཁམས་
ཐམས་ཅད་རྣམ་པར་དག་པའི་བོད་གངས་ཅན་གྱི་ལྗོངས་འདིར།
བོད་མི་རིགས་རྣམས་ལོ་ངོ་སྟོང་ཕྲག་དུ་མའི་སྔ་རོལ་ནས་གཞིས་་་
ཆོས་།ས་ཤིང་འཚོ་གཞེས་གནང་སྟེ་འོད་སྟོང་རྣམ་པར་བཀྲ་བའི་ལོ་་
རྒྱུས་བསྐྲུན་ཡོད་ལ། ཁྱད་པར་དུ་བོད་རིག་པ་ཞེས་མཚན་སྙན་
འཛམ་གླིང་ཡངས་པའི་ཁྱོན་ལ་མངོན་པར་ལྡིར་བའི་རིག་གནས་ཀྱི་
བང་མཛོད་ཟད་མཐའ་མེད་པ་ཞིག་ང་ཚོ་ཕྱི་རབས་པའི་བགོ་སྐལ་
དུ་སྩལ་ཅིང་། གནམ་གྱིས་ས་བཀབ་པ་ལྟ་བུའི་མཁས་དབང་མང་
པོ་རིམ་པར་བྱོན་ནས་དུས་རབས་སོ་སོར་རྣམ་པ་མི་འདྲ་བའི་རྩོམ་
རིག་གི་བརྩམས་ཆོས་སྣ་ཚོགས་ཤིག་རྩོམ་གནང་མཛད་པ་དང་།
བོད་རང་གི་ཁྱད་ཆོས་དང་ཡོངས་སུ་མཐུན་པའི་ལེགས་བཤད་ཅེས་
པའི་རྩོམ་རིག་གི་རྣམ་པ་གསར་བ་ཞིག་གསར་སྐྲུན་བགྱིས་པ་དེས།
1



ལེགས་བཤད་བསྟན་བཅོས་ཕྱོགས་བསྒྲིགས་
རྩོམ་རིག་སྤྱིའི་རིགས་སམ་ལུས་ཀྱི་རྣམ་པ་ཇེ་མང་ཇེ་ཚང་དུ་བཏང་
བ་ཡིན་པས། རྩོམ་རིག་གི་གཞུང་ལུགས་ཐད་བླ་ན་མེད་པའི་
མཛད་རྗེས་ཤིག་དང་རྨད་དུ་བྱུང་བའི་དགེ་མཚན་ཞིག་བསྐྲུན་པར་
སྣང་ངོ་། །
སྐབས་བབ་ཀྱི་བརྗོད་བྱ་ལེགས་བཤད་ཅེས་པའི་ཐ་སྙད་དེ་དོན་
གང་ལ་འཇུག་ཅེ་ན། ཡོངས་གྲགས་སུ་སྒྲ་ཡངས་འཇུག་དང་དོག་
འཇུག་གཉིས་སུ་དབྱེ་སྟེ་བརྗོད་པར་བྱ་དགོས་ཏེ། ཚིག་སྦྱོར་སྙན་
ཞིང་དོན་གྱིས་ཕྱུག་པའི་གསུང་རྣམ་དག་དང་བསྟན་བཅོས་མཐའ་
དག་ལ་ལེགས་བཤད་ཅེས་པ་སྒྲ་ཡངས་འཇུག་གི་དོན་ཡིན་ལ། རྩོམ་
སྟངས་ངེས་ཅན་ཞིག་གིས་འཆིང་བའི་རྩོམ་རིག་གི་རྣམ་པ་ཞིག་ལ་
ལེགས་བཤད་ཅེས་པ་སྒྲ་དོག་འཇུག་གི་དོན་ཡིན་ནོ། །དེ་ལྟར་འཇུག་
པའི་དོན་གཉིས་ནི་ཕན་ཚུན་འགལ་བར་མི་འགྱུར་ཏེ། དེ་གཉིས་
བདག་ཉིད་གཅིག་པའི་འབྲེལ་བ་ཡོད་པའི་ཕྱིར། སྒྲ་དོག་འཇུག་གི་
དོན་ལྡན་པའི་བརྩམས་ཆོས་ཡིན་ན་ཡངས་འཇུག་གི་དོན་གྱི་རང་
བཞིན་ལྡན་པས་ཁྱབ་པའི་ཕྱིར་རོ། །ཡིན་ནའང་སྒྲ་ཡངས་འཇུག་གི་
དོན་ལྡན་པའི་བརྩམས་ཆོས་ཡིན་ན་དོག་འཇུག་གི་དོན་གྱི་བདག་་



སྔོན་འགྲོའི་གཏམ། །
ཉིད་ལྡན་པའི་བརྩམས་ཆོས་ཡིན་པའི་ངེས་པ་མ་མཆིས་སོ། །འདིར་
བརྗོད་པའི་ལེགས་བཤད་ནི་སྒྲ་དོག་འཇུག་གི་དོན་ཡིན་ཏེ། རྩོམ་
རིག་གི་རྣམ་པ་ཞིག་ལ་བརྗོད་པ་ཡིན་ནོ །
འདི་ལྟ་བུའི་ལེགས་བཤད་ཅེས་པའི་རྩོམ་རིག་གི་རྣམ་པ་དེར་
ཁྱད་ཆོས་ཅི་ཞིག་ལྡན་ཞེ་ན། དེ་ལ་འདི་ལྟར་བརྟག་དགོས་ཏེ།
བརྗོད་བྱ་སྣ་མང་ཕུན་ཚོགས་ལ་དཔེ་དོན་ལེགས་པར་སྦྱར་ཏེ་ཚིགས་
བཅད་ཀྱི་རྣམ་པས་སྟོན་པའི་རྩོམ་རིག་གི་བརྩམས་ཆོས་ལ་ལེགས་་
བཤད་ཅེས་པའི་ཐ་སྙད་བཏགས་པ་ཡིན། དེའི་བརྗོད་བྱ་སྣ་མང་
ཕུན་ཚོགས་ཡིན་པར་སྨྲ་བར་རྒྱུ་མཚན་ཡོད་དེ། རྩོམ་པ་པོས་བོད་
ཀྱི་སྤྱི་ཚོགས་ཀྱི་གནས་བབ་དང་བསྟུན་ནས་ཆབ་སྲིད་དང་། དཔལ་
འབྱོར། ཆོས་ལུགས། སློབ་གསོ། དམག་དོན་ལ་སོགས་པ་ཆོས་
དང་འཇིག་རྟེན་གྱི་བྱ་དངོས་མང་པོ་ལ་ལེགས་པར་དཔྱད་ནས།
ཆོས་ལུགས་ཀྱི་བསམ་བློ། སྲིད་འཛིན་གྱི་ཐབས་ལམ། མཁས་བླུན་
གྱི་སྤྱོད་པ། བླང་དོར་གྱི་ཚད་གཞི་བཅས་ལྐོག་གྱུར་གྱི་དོན་མང་
པོ་ལ་རང་ཉིད་ཀྱི་ལྟ་སྟངས་དང་བཞེད་ཚུལ་གསལ་བར་སྟོན་པའི་
བརྩམས་ཆོས་ཡིན་པའི་ཕྱིར་རོ། །ལེགས་བཤད་བསྟན་བཅོས་དེ་སྒྱུ་



ལེགས་བཤད་བསྟན་བཅོས་ཕྱོགས་བསྒྲིགས།
རྩོལ་གྱི་རང་བཞིན་ཡོངས་སུ་གཏམས་པའི་རྩོམ་རིག་གི་བརྩམས་
ཆོས་ཡིན་པའི་དབང་གིས། དེའི་རྗོད་བྱེད་ཀྱི་ཚིག་དང་སྟོན་བྱེད་ཀྱི་
ཐབས་ལ་བརྩམས་ཆོས་གཞན་དང་མི་མཐུན་པའི་ཁྱད་ཆོས་མང་པོ་
ཡོད། མདོར་སྡུད་ན། ལེགས་བཤད་ཀྱི་བརྩམས་ཆོས་མཐའ་དག་
ཚིགས་བཅད་ཀྱི་རྣམ་པ་ཡིན་པ་དང་གཅིག ཤོ་ལོ་ཀ་གཅིག་ལས་
ཚིག་རྐང་གཉིས་དཔེ་དང་ཚིག་རྐང་གཉིས་དོན་སྔ་ཕྱི་ངེས་མེད་དུ་
ལེགས་པར་སྦྱར་ཏེ་བསྟན་བྱ་རྫོགས་པར་སྟོན་པ་དང་གཉིས།
གསལ་བྱེད་ཀྱི་དཔེ་སྐྱེ་བོ་མཁས་བླུན་ཐམས་ཅད་ཀྱིས་ཉམས་སུ་མྱོང་
བའམ་ཐོས་པ་ལས་བྱུང་བའི་ཡུན་རིང་དུ་འདྲིས་པའི་བྱ་དངོས་ཡིན་
པ་དང་གསུམ། ཚིག་སྦྱོར་བདེ་ཞིང་གོ་སླ་བ། དམངས་ཁྲོད་ཀྱི་
གཏམ་དཔེའི་རང་བཞིན་ལྡན་པ། སྐྱེ་བོ་ཀུན་གྱིས་དཀའ་ཚེགས་
མེད་པར་བདེ་བླག་ཏུ་འཇུག་ནུས་པ་དང་བཞི། ཚིག་སྙན་ཞིང་རོ་
ཉམས་ལྡན་པ། སྐྱེ་བོ་མཆོག་དམན་ཀུན་གྱི་མིག་གི་བདུད་རྩིར་གྱུར་
པ་དང་ལྔའི་ཁྱད་པར་གྱི་ཡོན་ཏན་ལྡན་པ་ཡིན་ནོ། །དེ་ལྟ་བུའི་ཡོན་
ཏན་ལྔ་ལྡན་གྱི་རྩོམ་རིག་གི་རྣམ་པ་དེ། བོད་མི་རིགས་ཀྱི་རྩོམ་རིག་
ལོ་རྒྱུས་ཐོག་གལ་ཆེ་ཞིང་འཕང་མཐོ་བའི་གོ་ས་ཡོད་པར་མཁས་པ་



སྔོན་འགྲོའི་གཏམ།
རྣམས་ཀྱིས་ཡང་ཡང་དུ་བསྔགས་པའོ། །
ལེགས་བཤད་རྩོམ་རིག་དེ་བོད་ལ་ཇི་ལྟར་བྱུང་བ་དང་ཇི་ལྟར་
འཕེལ་བའི་ལོ་རྒྱུས་ཐད་ཅུང་ཙམ་དཔྱད་ན། བསྟན་པ་སྔ་དར་གྱི་
དུས་སུ། མ་ཎི་བཀའ་འབུམ་དང་ཏུན་ཧོང་ཡིག་ཆ་ནས་ཞལ་
གདམས་ཞེས་པ་དཔེ་དོན་སྦྱར་ནས་བསླབ་བྱའི་རང་བཞིན་ཡོད་་་
པའི་བརྩམས་ཆོས་བྱུང་། དེ་དག་ནི་ལེགས་བཤད་རྩོམ་རིག་གི་ས་
བོན་ལྟ་བུར་གྱུར་ཏེ། རྩོམ་རིག་གི་རྣམ་པ་དེ་བོད་ཡུལ་དུ་ཐོག་མར་
གཞི་ཆགས་སོ། །དེ་རྗེས་སྤྱི་ལོ་དུས་རབས་བཅུ་གསུམ་པར་ས་སྐྱ་
པཎྜི་ཏ་ཀུན་དགའ་རྒྱལ་མཚན་གྱིས་ཞལ་གདམས་དེ་དག་གི་སྲོལ་་
རྒྱུན་གཞིར་བྱས་ཤིང་། འཕགས་ཡུལ་གྱི་རྩོམ་རིག་སྐྱེ་བོ་གསོ་ཐིགས་
སོགས་བརྩམས་ཆོས་འགའ་དཔེར་བྱས་ནས་ལེགས་པར་བཤད་པ་
རིན་པོ་ཆེའི་གཏེར་ཞེས་བྱ་བའི་ཤོ་ལོ་ཀ་བཞི་བརྒྱ་ལྷག་ཡོད་པའི་་་
བརྩམས་ཆོས་མཛད་དེ། ལེགས་བཤད་རྩོམ་རིག་གི་རྣམ་གཞག་
གཏན་ལ་ཕབ། དུས་རབས་བཅུ་དྲུག་པར་པཎ་ཆེན་བསོད་ནམས་
གྲགས་པས་ས་སྐྱ་ལེགས་བཤད་ཀྱི་རྣམ་གཞག་དང་ཆ་ཡོངས་སུ་་་་
མཚུངས་པའི་མཁས་བླུན་བརྟག་པའི་བསྟན་བཅོས་དགེ་ལྡན་ལེགས་



ལེགས་བཤད་བསྟན་བཅོས་ཕྱོགས་བསྒྲིགས།
བཤད་པདྨ་དཀར་པོའི་ཆུན་པོ་ཞེས་བྱ་བ་ཤོ་ལོ་ཀ་བརྒྱ་ལྷག་ལྡན་་་
པའི་བསྟན་བཅོས་མཛད་དེ། ལེགས་བཤད་རྩོམ་རིག་གི་རྣམ་པ་དེ་
ཇེ་རྒྱས་ཇེ་ལེགས་སུ་བཏང་། དེ་རྗེས་དུས་རབས་བཅོ་བརྒྱད་པར་
གུང་ཐང་བསྟན་པའི་སྒྲོན་མེས་གོང་སྨྲས་ལེགས་བཤད་བསྟན་་་་་་
བཅོས་དག་མ་དཔེར་བྱས་ནས་ཆུའི་བསྟན་བཅོས་དང་ཤིང་གི་་་་
བསྟན་བཅོས་ཞེས་བསྡོམས་པས་ཤོ་ལོ་ཀ་ཉིས་བརྒྱ་ལྷག་ཡོད་པའི་་
བསྟན་བཅོས་གཉིས་མཛད་པ་དང་། དུས་རབས་བཅུ་དགུ་པའི་
མཁས་དབང་དཀྱིལ་ཟུར་བློ་བཟང་སྦྱིན་པས་གུང་ཐང་པའི་ཆུ་ཤིང་
བསྟན་བཅོས་ཀྱི་རྩོམ་སྟངས་དང་ཡོངས་སུ་མཐུན་པའི་ལུགས་ཟུང་
བ་དན་གཡོ་བའི་ལེགས་བཤད་རླུང་གི་བསྟན་བཅོས་ཞེས་བྱ་བ་ཤོ་
ལོ་ཀ་དྲུག་ཅུ་ལྷག་ཡོད་པའི་བསྟན་བཅོས་དང་། འཇིག་རྟེན་མི་ཆོས་
དང་འབྲེལ་བའི་བསླབ་བྱ་གསལ་བར་སྟོན་པའི་ལེགས་བཤད་ཟླ་་་
བའི་བསྟན་བཅོས་ཞེས་པ་ཤོ་ལོ་ཀ་སུམ་ཅུ་ལྷག་ཡོད་པའི་བསྟན་་་་
བཅོས་སོགས་དུ་མ་མཛད། བརྩམས་ཆོས་དེ་དག་ནི་ཐོག་མཐའ་
བར་གསུམ་དུ་དཔེ་ཆོས་ཅན་གཅིག་གི་སྟེང་དུ་དེའི་སྐྱོན་ཡོན་་་་་་་
བརྟགས་ཤིང་དོན་དང་སྦྱར་ནས་བསླབ་བྱའི་ཚུལ་གྱིས་སྟོན་པ་ཡིན་



སྔོན་འགྲོའི་གཏམ།
པས་ལེགས་བཤད་ཀྱི་རྩོམ་སྟངས་གསར་བ་ཞིག་སྤེལ་བ་ཡིན།
གཞན་ཡང་མཁས་དབང་འཇུ་མི་ཕམ་འཇམ་དབྱངས་རྣམ་རྒྱལ་རྒྱུ་
མཚོས་གོང་སྨྲས་ལེགས་བཤད་རྩོམ་སྟངས་ཀྱི་ལེགས་ཆ་ཡོངས་སུ་་་
བསྡུས་ནས་རྒྱལ་པོ་ལུགས་ཀྱི་བསྟན་བཅོས་ཞེས་བྱ་བ་ལེའུ་ཉེར་་་་་
གཅིག་དང་ལྡན་པའི་བསྟན་བཅོས་མཛད་དེ། ལེགས་བཤད་ཀྱི་རྩོམ་
སྟངས་གོང་ནས་གོང་དུ་སྤེལ་བ་ཡིན་ནོ། །
སྨྲས་པ། སྐྱེས་བུ་དམ་པ་རྣམས་ཀྱི་པིར་རྩེ་ལས། ། །
ཐོན་པའི་ལེཊ་པར་བཤད་པའི་བསྟན་བཅོས་རྣམས། །
རང་རེ་གངས་ཅན་རྩོམ་རིག་བང་མཛོད་དུ། །
འོད་འབར་ནོར་བུ་གཅིག་ཏུ་ཅི་ཡང་སྣང་། །
དེ་ཡང་འཛམ་གླིང་རིག་གནས་དགའ་ཚལ་དུ། །
ལེགས་བཤད་ཅེས་པའི་མེ་ཏོག་མཚར་སྡུག་ཅིག །
རྣམ་པར་བཞད་པས་ཕྱི་ནང་མཁས་པ་ཡི། །
ཡིད་ཀྱི་བུང་བ་དབང་མེད་ཕྱོགས་འདིར་འཁོར། །
འདི་ལྟར་ལེགས་བཤད་ཀྱི་ཆེ་བ་བརྗོད་པ་དང་རྩོམ་རིག་གི་་་
རིན་ཐང་དཔོག་པ་ནི། རྟོག་བཟོ་དང་སྒྲོ་འདོགས་ཀྱི་གཏམ་ཙམ་མ་



ལེགས་བཤད་བསྟན་བཅོས་ཕྱོགས་བསྒྲིགས།
ཡིན་ཏེ། བསྟན་བཅོས་དེ་དག་གི་དངོས་གཞི་དང་དེ་ལས་བྱུང་བའི་
ཕན་ཡོན་གྱིས་བསྒྲུབས་པས་སོ། །འོ་ན་ལེགས་བཤད་བསྟན་བཅོས་
ལས་བྱུང་བའི་ཕན་ཡོན་ཅི་ཡོད་ཅེ་ན། གཞན་ཕན་དགེ་ཕྱོགས་ལ་
མོས་པ་དང་སྡིག་པ་མི་དགེ་བ་སྤོང་དགོས་པའི་སློབ་གསོ་གཏོང་བ་
དང་གཅིག ཡོན་ཏན་ལ་བསྟོད་ཅིང་བླུན་རྨོངས་ལ་སྨད་པའི་
བསམ་བློ་སྤེལ་བ་དང་གཉིས། ལས་ལ་བརྩོན་པ་དང་ལེ་ལོ་སྤོང་
དགོས་པའི་གནས་ལུགས་བསྟན་པ་དང་གསུམ། ཆེ་བ་ལ་གུས་ཤིང་
ཆུང་བ་ལ་གཅེས་པའི་ལུགས་བཟང་སྤེལ་བ་དང་བཞི། མཐུན་
སྒྲིལ་ལ་དགའ་ཞིང་དབྱེན་འབྱེད་ལ་སྡང་བའི་སྤྱོད་བཟང་དར་སྤེལ་
གཏོང་བ་དང་ལྔའོ། །འདི་ལྟ་བུའི་ཕྱོགས་ལྔ་ལས་བསླབ་བྱའི་ཚུལ་
གྱིས་གདམས་ཏེ། མི་རྣམས་ཀྱི་བསམ་བློ་དག་སྦྱོང་དང་ཀུན་སྤྱོད་
ལེགས་སྐྱོང་བྱེད་པ་ལ་ཕན་ཡོན་དཔག་དཀའ་བ་བྱུང་ཞིང་། བོད་
མི་རིགས་ཀྱི་རིག་གནས་དཔལ་ཡོན་དང་བསམ་བློའི་དཔལ་ཡོན་
འཛུགས་སྐྲུན་བྱེད་པ་དང་སྤྱི་ཚོགས་མཐུན་སྒྲིག་བྱེད་པ་ལ་ཕན་ནུས་
གཞལ་དཀའ་བ་བཏོན་པ་ཡིན་ནོ། །
ད་རེས་མཚོ་སྔོན་མི་རིགས་དཔེ་སྐྲུན་ཁང་གིས་ལེགས་བཤད་་་



སྔོན་འགྲོའི་གཏམ། །
བསྟན་བཅོས་དེ་དག་ཕྱོགས་གཅིག་ཏུ་བསྡུས་ནས་ལེགས་བཤད་་་
བསྟན་བཅོས་ཕྱོགས་བསྒྲིགས་ཞེས་པའི་དཔེ་ཚོགས་པར་སྐྲུན་བྱས་
པ་དེ། སྤྱི་ཚོགས་ལ་ཕན་པའི་དགེ་མཚན་དང་། རིག་གནས་ལ་ཕན་
པའི་དོན་སྙིང་ལྡན་པ་ཞིག་ཡིན་ནོ། །
གནའ་མོའི་ལེགས་བཤད་བསྟན་བཅོས་ཀྱིས། །
སྤེལ་བའི་དགོངས་པའི་དགེ་མཚན་དེ། །
དེང་གི་བསམ་བློའི་དཔལ་ཡོན་གྱི། །
དོན་སྙིང་དང་མཐུན་ཨེ་མ་རྨད། །
ཅེས་སྤྱི་ལོ2006ལོའི་ཟླ3པའི་ཚེས24ཉིན་གྱི་ན་བ་བློ་བཟང་ཆོས་་་་་
གྲགས་ཀྱིས་བྲིས་པའོ། །བཀྲ་ཤིས། དགེའོ། །



དཀར་ཆག
དཀར་ཆག
........…......(1)
མིའི་ཆོས་ལུགས་ཀྱི་བསྟན་བཅོས་མེ་ཏོག་ཕྲེང་མཛེས་ཞེས་བྱ་
བ་བཞུགས་སོ། ། …..…...
ལུགས་ཟུང་བ་དན་གཡོ་བའི་ལེགས་བཤད་རླུང་གི་བསྟན་
བཅོས་ཞེས་བྱ་བ་བཞུགས་སོ། ། ........... ................(27)
འཇིག་རྟེན་མི་ཆོས་དང་འབྲེལ་བའི་བསླབ་བྱ་གསལ་བར་སྟོན་
པའི་ལེགས་བཤད་ཟླ་བའི་བསྟན་བཅོས་ཞེས་བྱ་བ་
བཞུགས་སོ། ། ..
........(48)
ལེགས་པར་བཤད་པ་ཤིང་གི་བསྟན་བཅོས་ལུགས་གཉིས་ཡལ་
འདབ་བརྒྱ་ལྡན་ཞེས་བྱ་བ་བཞུགས་སོ། ། .......…....(60)
ལེགས་པར་བཤད་པ་ཆུའི་བསྟན་བཅོས་ལུགས་གཉིས་རླབས་
ཕྲེང་བརྒྱ་ལྡན་ཞེས་བྱ་བ་བཞུགས་སོ། ། ...............(91）
དམ་པ་ཆོས་ལུགས་ཀྱི་རིན་པོ་ཆེའི་བསྟན་བཅོས་ལེགས་བཤད་



ལེགས་བཤད་བསྟན་བཅོས་ཕྱོགས་བསྒྲིགས།
དབང་གི་རྒྱལ་པོ་ཞེས་བྱ་བ་བཞུགས་སོ། །..….……………….(134)
དམ་པ་ཆོས་ལུགས་ཀྱི་མེའི་བསྟན་བཅོས་ཐར་ལམ་གསལ་བའི་
སྒྲོན་མེ་ཞེས་བྱ་བ་བཞུགས་སོ། ། .. .....................(161)
དམ་པ་ཆོས་ལུགས་ཀྱི་ལྕགས་ཀྱི་བསྟན་བཅོས་ལེགས་བཤད་
དགོས་འདོད་འགུགས་པའི་ལྕགས་ཀྱུ་ཞེས་བྱ་བ་བཞུགས་
སོ། ། .......
..........(182)
ལེགས་པར་བཤད་པ་སའི་བསྟན་བཅོས་ལུགས་གཉིས་འོད་བརྒྱ་
འབར་བའི་དབྱིག་གི་ཕྲེང་བ་ཞེས་བྱ་བ་བཞུགས་སོ། །
བ….......…..(201)



མིའི་ཆོས་ལུགས་ཀྱི་བསྟན་བཅོས།
༄༅། །མིའི་ཆོས་ལུགས་ཀྱི་བསྟན་བཅོས་མེ་
ཏོག་ཕྲེང་མཛེས་ཞེས་བྱ་བ་བཞུགས་སོ། །
སུམ་པ་ཡེ་ཤེས་དཔལ་འབྱོར།
མཛེས་སྐུ་སྤུངས་འདྲའི(ལྷག་ལྷར་གུས)བཏུད་ཀྱི། །
ཤིས་མཛོད་ཚེ་འདིར་ཕུན་ཚོགས་མཛེས་མ་ཟད། །
མངོན་མཐོ་ངེས་ལེགས་ཉེ་རིང་རྒྱུར་འགྱུར་བའི། །
འཇིག་རྟེན་མི་ཆོས་གཙང་མ་བློ་ལྡན་ཉོན། །
མཁས་བླུན་བཟང་ངན་མཛའ་དེགྱི་དབྱར་དགུན་སྤུན། །
གནམ་སའི་བར་བཞིན་རིང་ཡང་ཆུས་གསེར་བྱེ། །
ཁབ་ལེན་ལྕགས་རྡུལ་ངང་བས་ཆུ་འོ་ལྟར། །
ཁྱད་པར་ལེགས་ཕྱེས་བསྟེན་ངོར་གཅེས་དེ་ཡང་། །
ཉིན་མཚན་ཟླ་སྐར་གྱིས་མིན་ཉིར་འོངས་ལྟར། །
དགོན་ཡུལ་བཟང་ངན་བློ་ལྡན་ཡོད་མེད་དེ། །
མཁས་མེད་མང་ཚོགས་མུན་གླིང་ཆུ་ཤིང་ཚལ། །



ལེགས་བཤད་བསྟན་བཅོས་ཕྱོགས་བསྒྲིགས།
དེ་གནས་གནམ་སའི་རྒྱན་འགྱུར་འཇའ་ཤར་མཚུངས། །
བཟང་ངན་སྤྱིར་མི་མཚུངས་ཏེ་སྨན་དུག་འགྲན། །
བྱེ་བྲག་མཁས་བླུན་གཉེར་བྱ་སྤྱོད་མི་འདྲ། །
ངང་བ་མཚོར་འབབ་བྱ་རྒོད་དུར་ཁྲོད་འབབ། །
བློ་ལྡན་རིག་གནས་ཡ་མཚན་རིགས་ལ་མགུ། །
དོན་མེད་དོན་ལོག་དོན་དམན་དགའ། །
ཁུ་བྱུག་གནམ་ཆུ་ཕག་རྫིང་མི་གཙང་འཚོལ། །
མཁས་སྐྱོན་མི་གོས་རྨོངས་པ་སྐྱོན་རང་བཞིན། །
གངས་རི་རྡུལ་བྲལ་སོལ་བ་བཀྲུས་ཀྱང་ནག །
སྐལ་ལྡན་ཡོན་ཏན་སྐལ་ཞན་སྐྱོན་འགོ་སླ། །
ཐང་ལ་ཟླ་ཟེར་གཅོང་རོང་མུན་འབབ་སླ། །
དམ་པ་ཕྱི་མའི་དོན་གཉེར་གཅིག་ཤོས་མིན། །
འབྲུག་སྒྲ་རྨ་བྱས་རེ་མོད་འུག་པས་མིན། །
བཟང་པོས་དགེ་སྤྱོད་ངན་པས་སྡིག་ལས་སྤྱོད། །
བུང་བས་མེ་ཏོག་ཤ་སྦྲང་མི་གཙང་སྤྱོད། །
བློ་གསལ་བཟང་ལས་བློ་ཞན་ངན་ལས་མཁས། །



མིའི་ཚོས་ལུགས་ཀྱི་བསྟན་བཅོས་
ཤེལ་བཟོས་དེ་ལ་ཚོན་བསྒྱུར་ནོར་བུར་སྣང་། །
ཆུ་སྐྱར་ཞི་དུལ་ཚུལ་གྱིས་ཉ་རྣམས་གསོད། །
མཁས་པས་མི་སྨྲ་སྒྲུབ་འགྲུབ་ལྷུན་གོ་ལྡོག །
སྟར་ཁ་འབྲས་བུ་འདམ་བུ་མེ་ཏོག་ཙམ། །
བློ་རྟུལ་གང་ཐོས་བདེར་འཛིན་མཛངས་པས་མིན། །
རྡུལ་རླུང་རྗེས་སྙེག་ཉི་ཟེར་གཡོ་བ་མིན། །
དབང་རྣོན་སྒྲ་ཉུང་སྨྲ་གང་རྡོའི་རིས་མཚུངས། །
ཁྱབ་གང་ལ་འང་མཐར་འོང་ལེགས་དཔྱད་འཇུག །
གསེར་མཁན་བདར་བསྲེགས་བཅད་བརྡུངས་བཞི་་་་་་་
བརྟགས་ལེན། །
མི་རྩོམ་རྩོམ་གང་མཐར་མ་ཕྱིན་མི་འདོར། །
རྟུལ་པོས་སྨྲ་མང་ཆུ་ཡི་རིས་ལྟར་གཡོ། །
གྲགས་རྗེས་འབྲང་འཇུག་རི་བོང་ཅལ་རྒྱུག་འདྲ། །
རླུང་གིས་རྡུལ་བཞིན་མང་རྩོམ་མཐར་ཐོན་ཉུང་། །
མཁས་གསལ་བླུན་འཐོམ་སྣང་དང་མུན་པའི་ཟླ། །
མཁས་བླུན་འཆད་ཕྱེད་པི་ཝང་བྲག་བརྡུང་འདྲ། །



ལེགས་བཤད་བསྟན་བཅོས་ཕྱོགས་བསྒྲིགས།
ཀུན་གྱིས་བཀུར་བརྙས་མི་འདྲ་ཞྭ་ལྷམ་མཚུངས། །
མི་མཁས་རང་སྐྱོན་མི་མཐོང་གཞན་སྐྱོན་མཐོང་། །
མིག་རང་རབ་རིབ་མི་མཐོང་ཟླ་རི་མཐོང་། །
མཁས་པས་ཀུན་མཐོང་མེ་ལོང་བཟུང་ལྟ་འགྲན། །
བླང་དོར་མི་ཤེས་ལས་ལྷག་ལོང་བ་སུ། །
ཡོན་ཏན་མེད་དབུགས་རྒྱུ་ཡང་མགར་སྦུད་སྤུན། །
བླུན་པོར་རིག་གནས་ཅི་དགོས་འོན་པར་གླུ། །
ཕག་ལ་ཟས་ཞིམ་ལོང་བར་སྣང་བས་ཅི། །
རིག་པའམ་ནོར་རྙེད་ངན་ཁེངས་བཟང་པོ་དུལ། །
སྙེ་སྟོང་ཤིང་སྐམ་གྱེན་འགྲེང་འབྲས་སྨིན་དུད། །
བསོད་ནམས་ལྷག་ནོར་ཁྲོན་ཆུ་ཚེས་ཟླ་འདྲ། །
འཛད་མེད་རང་ཕན་ལྟ་ཅི་གཞན་ལའང་ཕན། །
སྤྲིན་ཆར་མཁར་སྙོམས་ས་ལུ་ལོ་ཏོག་སྐྱེད། །
འབྱོར་བཞིན་ལྷག་པར་འཇམ་ཞི་མཚོ་རྒྱུས་མཚོན། །
རྒུད་ཀྱང་སྤྱོད་པ་མི་འགྱུར་འགྱོད་ཞུམ་མེད། །
ཟླ་ཉི་ནུབ་དང་སྒྲིབ་པས་ཅི་སྟེ་ཉམས། །



མིའི་ཆོས་ལུགས་ཀྱི་བསྟན་བཅོས།
བསོད་ནམས་གཞན་ནོར་ལྷག་ཆུ་ཟད་རྫིང་མཚུངས། །
དོམ་བཞིན་ཉེས་སྤྱོད་ཤིང་རྩེར་འཛེག་ཐལ་འགྲན། །
དེའི་ནོར་རང་གཞན་མི་ཕན་མཐའ་རུ་གནོད། །
རྩུབ་ཤིང་མེ་འབར་ཤིང་བསྲེགས་མཐར་ཐལ་འགྱུར། །
ངན་རྒུད་ཚེ་འཇམ་འབྱོར་ཚེ་གཞིས་ངན་མངོན། །
ཟླ་རིས་ཚེས་སྨིན་རྒྱས་ཚེ་ལྷག་པར་གསལ། །
རྩུབ་མིས་བསྡུས་ཀྱང་སྦྲུལ་མཐོང་ལྟར་ཀུན་འབྲོས། །
དུལ་བ་བུང་བས་མེ་ཏོག་མཐོང་བཞིན་འདེད། །
མཁས་པ་ལེགས་བཤད་བློ་གསལ་རིག་བསླབ་དང་། །
བླུན་ཟས་ཅལ་ཅོལ་གཉིད་འཁྲིགས་ངོམས་མེད་དེ། །
རྒྱལ་དཔོན་ནོར་དང་རྒྱ་མཚོ་ཆར་དང་ཆུ། །
མེ་ནི་ཤིང་སྐམ་འགྲོ་ཀུན་བདེ་ངོམས་མེད། །
བླུན་ཞན་དོན་ཆུང་ཡོན་ཏན་ཕྲ་མོས་ཚིམ། །
ཁབ་མིག་སྐུད་ཕྲ་རྨིག་རྗེས་ཆུས་དགང་སླ། །
དམ་པ་མཐོ་ཐོབ་ཀྱང་ཀུན་བདེ་སྡུག་ཤེས། །
ཉི་མ་མཐོར་སླེབས་རི་ལུང་ཐང་གཤོང་གསལ། །
5



ལེགས་བཤད་བསྟན་བཅོས་ཕྱོགས་བསྒྲིགས།
ངན་མཐོར་སླེབས་གཞན་སྐྱིད་སྡུག་གཏན་མི་མཐོང་། །
རི་མཐོའི་རྩེར་ཕྱིན་གཤོང་ཡང་ཐང་ལྟར་མཐོང་། །
མཁས་ཆོས་ལས་ཕྲལ་ཉ་མོ་ཆུ་བྲལ་འདྲ། །
བླུན་དགེ་ལ་སྤུ་བྱི་ལོང་སར་བཏོན་སྤུན། །
དམ་པ་རྟག་སྤྲོ་ནགས་མཛེས་ཁུ་བྱུག་ཟླ། །
མི་ངན་རྒྱུན་འཁྲུགས་བཙོན་ཆུད་རྐུན་མར་མཚུངས། །
ཆུ་ལ་ཏིལ་སྣུམ་སྟེང་ཁྱབ་མར་འཁྱག་བྱིང་། །
དམ་པས་ཡོན་ཏན་སྦ་ལ་བློ་ཆུང་འཕྱུར། །
རྒྱ་མཚོར་རིན་ཆེན་བྱིང་ལ་ཤིང་བལ་གཡེང་། །
རིག་བསླབ་བཟང་ལ་ཡོན་ཏན་ངན་སྐྱོན་འགྱུར། །
ཆར་བབས་ཉ་ཕྱིས་མུ་ཏིག་སྦྲུལ་ཁར་དུག ། །
ཡོན་ཏན་ལྡན་པ་ཆུང་ཡང་ཆེན་པོས་བཀུར། །
ཟླ་ཚེས་ཕྲ་ཡང་དབང་ཕྱུག་སྤྱི་བོར་བཅིངས། །
དེ་མེད་ཆེན་པོ་ཡིན་ཡང་བཀུར་བ་མིན། །
ས་ཆེན་ཡོངས་ཀྱིས་རྐང་པས་བརྫིས་ལ་ལྟོས། །
མཁས་གཅིག་ཡོངས་ཟིལ་གནོན་ལྟར་བླུན་མང་མིན། །



མིའི་ཆོས་ལུགས་ཀྱི་བསྟན་བཅོས།
སེང་གཅིག་ཀླད་བརྒྱ་བསྐྱོད་ཀྱང་ཁྱི་ཁྲིས་མིན། །
རྒྱལ་དཔོན་རང་ཡུལ་རིག་བསླབ་ཡུལ་ཀུན་མཆོད། །
སྒྲོན་མེ་ནང་གཅིག་ཉི་མ་གང་དུའང་གསལ། །
མཁས་གང་ཕྱིན་ཀྱང་འཇིགས་མེད་སྒྱུ་རྩལ་རྒྱུ། །
ཞེས་མཚུངས་བླུན་པོ་བག་གསར་བྱིས་ཕྲུག་ཟླ། །
དམ་པ་ཡོན་ཏན་ཆེ་བཞིན་མི་དྲེགས་འཇམ། །
གཞོན་ཡང་ཚུལ་གནས་རྒས་ཀྱང་ག་དུང་མེད་སྤྲོ། །
གཟི་བརྗིད་ཆེ་ཡང་ཀུན་བྱམས་བཀུར་ཀྱང་དུལ། །
སྣུམ་སྟོང་ལྟོས་མེད་རིན་ཆེན་སྒྲོན་མེ་ཡིན། །
གཤིས་ངན་རིག་བསླབ་ང་རྒྱལ་འགྲན་སེམས་རྒྱུ། །
ཆུ་ལ་མེ་འབར་མཚུངས་ལོག་དེའི་ཡོན་ཏན། །
བྲང་འགྲོའི་མགོ་ལ་ནོར་བུ་སྐྱེ་འདྲ་ཞིང་། །
ཙན་ལྗོན་ཁྱུད་སྤྲེལ་སྦྲུལ་གནས་བཞིན་སུས་བསྙེན། །
བཟང་པོར་ཕན་གདགས་འཚོ་བར་འབྱོར་མ་ཟད། །
རྒུད་ཀྱང་བརྗེད་མེད་དུང་དཀར་བསྲེགས་ཀྱང་དཀར། །
དེ་ལ་གནོད་བྱས་ཁྲོས་ཀྱང་ཚུར་ཕན་མང་། །



ལེགས་བཤད་བསྟན་བཅོས་ཕྱོགས་བསྒྲིགས།
རྔ་ལ་དབྱུ་གུས་བརྡུངས་ན་སྒྲ་སྙན་གྲགས། །
ཆོས་སྲུང་ཁྲོས་པས་ལྷག་པར་སྐྱོང་མིན་ནམ། །
ངན་ལ་གནོད་བྱས་ལྟ་ཅི་ཕན་ལའང་འཚེ། །
གཤིན་རྗེ་ཁྲོས་ན་སྨོས་ཅི་འཛུམ་ཡང་གསོད། །
དེ་ལ་ཕན་བྱས་ཕལ་ཆེར་སྐྱོན་དུ་མཐོང་། །
སྒྲོན་མེའི་སྣང་བར་སྲིན་བུ་ལོག་སྣང་རྒྱུ། །
གངྒཱའི་ཆུ་མངར་རྒྱ་མཚོར་ཚྭ་ཆུར་ལྡོག
དམ་པ་ཁྲོས་ཀྱང་འདུམ་སླ་གཤིས་ངན་མིན། །
གསེར་ནི་ས་ཡང་བཞུ་ནུས་རྩྭ་འཇམ་མིན། །
ངན་པ་ཅུང་ཟད་ལ་ཁྲོ་ཆེར་མགུ་དཀའ། །
གོས་གསར་དྲི་ངན་འགོ་སླ་འབད་སེལ་དཀའ། །
བཟང་པོ་བསྟེན་སླ་ངན་དང་གཏན་འགྲོགས་དཀའ། །
ཆུ་བུམ་གང་བ་ཁུར་སླ་ཕྱེད་ཅན་དཀའ། །
བཟང་བསྟེན་ཡོན་ཏན་བདེ་སྐྱིད་ངང་གིས་འཕེལ། །
རི་རབ་གནས་བྱ་རྩྭ་ལ་ཆར་བབས་འདྲ། །
མི་ངན་བསྟེན་གང་མཐར་འཕུང་མྱུ་གུ་དུག །



མིའི་ཆོས་ལུགས་ཀྱི་བསྟན་བཅོས། །
ཤིང་སྲིན་རྨ་འབུ་དྲེའུ་སྡོམ་ཕྲུག་མཚུངས། །
བཟང་དང་ཆེ་འགྲོགས་མཐོར་འགྱུར་དགྲས་མི་ཚུགས། །
ལྗོན་དྲང་འཁྲི་ཤིང་ཆུ་ཐིགས་མཚོར་ལྷུང་ཟླ། །
ངན་པའི་ཆོས་ནོར་ལ་རེ་མཐར་འཕུང་ངེས། །
མེ་མཆེད་མ་ལ་ཙནྡན་གྱིས་ཀྱང་བསྲེག །
ཡོན་ཏན་སློབ་དཀའ་ངན་སྐྱོན་ངང་གིས་འགོ །
དྲི་ཞིམ་འགོ་དཀའ་མདའ་དུག་སྦལ་རྨ་སླ། །
མཁས་པའང་ངན་ཁྲོད་རིང་གནས་སྐྱོན་འགོས་སྲིད། །
ཆུ་འདམ་འདྲེས་ནང་ངད་པའི་དྲི་ཅན་འགྱུར། །
བླུན་ཁྲོད་བློ་ལྡན་ལྷུང་ན་དམ་པ་དྲན། །
ཉི་མས་གདུངས་ན་ལྷག་པར་ཟླ་འོད་འདོད། །
རྨོངས་པས་མཁས་མཐོང་སེང་གེར་འབྲུག་སྒྲ་འདྲ། །
བླུན་མཐོང་ཚ་གདུང་ག་བུར་འཕྲད་ལྟར་དགའ། །
རྨོངས་ཁྱུར་མཁས་ལས་གཡོ་ཅན་མགོ་མཐོ་བཀུར། །
མུན་ཁྲོད་ཤིང་རུལ་ལྗང་གསལ་མེ་ལོང་མིན། །
བླུན་བརྟན་དོད་ཐོབ་རྟོགས་སྐྱེ་མྱུར་བའང་སྲིད། }



ལེགས་བཤད་བསྟན་བཅོས་ཕྱོགས་བསྒྲིགས།
བྱི་བ་ཕ་ཝང་བ་ལང་སྤུ་ངར་འགྱུར། །
དམ་པའི་དྲུང་དུ་བླུན་སྒྲ་བྲག་ཅའི་ཟླ། །
ནོར་བུའི་གམ་དུ་འཆིང་བུས་གཟི་མི་ཕྱིན། །
མཁས་ཁྲོད་རྨོངས་འཐོམ་བླུན་ཁྱུར་མཁས་གནས་མིན། །
ངང་ཁྱུར་འུག་པ་ཕག་ཁྲོད་ཉ་མི་མཛེས། །
མཁས་པའི་བྱ་བཟུང་དབེན་གནས་ཡང་ན་བཀུར། །
མེ་ཏོག་དབེན་རིང་གནས་སམ་སྤྱི་བོའི་རྒྱན། །
བླུན་པོའི་བྱ་བཟུང་གཞན་འཚེའམ་རང་ཉམས་སྡོད། །
མདའ་བརྡེག་གཞན་རྨས་ཡང་ན་རྡོར་བརྡའ་འཆག །
མཁས་མཆོད་ངན་ཙམ་བླུན་བཀུར་ཅི་ཐོབ་འཁྱེར། །
འོ་སྦྲང་རིམ་ལེན་བ་བུང་སྒྲས་རྒྱུན་གཅོད། །
མེ་ཏོག་མཁན་གྱིས་དེ་ཙམ་བླང་རྒྱུན་ཕྱུང་། །
བུད་ཤིང་སོལ་མཁན་རྩད་ནས་འབྱིན་མིན་ནམ། །
བློ་ལྡན་ཡོན་ཏན་གྱིས་གནོན་ཐབས་ཀྱིས་བསྲུང༌། །
མདའ་དྲང་གིས་གསོད་ཕུབ་འཁྱོགས་ཀྱིས་ལུས་བསྲུང་། །
བློ་ཞན་གནོན་སྐྱོབ་ཆུང་ནུས་ཆེ་མི་ནུས། །



མིའི་ཆོས་ལུགས་ཀྱི་བསྟན་བཅོས།
རླུང་གིས་སྒྲོན་མེ་ཆུང་གསོད་ནགས་མེ་སྦོར། །
མཁས་པས་མི་བསྲུན་ཐབས་སམ་རྩུབ་མོས་འདུལ། །
དངུལ་ཆུའི་གཡའ་རྩི་སྦྱངས་ན་བདུད་རྩིར་འགྱུར། །
ཡང་ན་རྟ་རྒོད་བུ་སྨོན་གསེར་བརྡུངས་འདུལ། །
བླུན་པོས་རྡོ་བྲག་བརྡེག་བཞིན་ཕན་ཚུན་འཕུང་། །
དམ་པ་གྲོང་གནས་ཀྱང་དུལ་རྫི་བོ་འདྲ། །
མི་བསྲུན་དབེན་པར་གནས་ཀྱང་སྟག་གི་སྤུན། །
ངན་པས་དབྱེན་བྱེད་བཟང་པོས་དེ་འདུམ་འབད། །
ཁབ་ཕུག་བུ་ག་སྐུད་པས་རིམ་གྱིས་འགེང་། །
རླུང་གིས་རྡུལ་གཏོར་ཆར་བས་གནོན་པར་བྱེད། །
ངན་ལས་ཡོན་ཏན་འབྱུང་སྲིད་འདམ་ལས་པད། །
སྨད་འཚོང་རྐང་བརྡེག་མྱ་ངན་མེད་ཤིང་བཞུད། །
བཟང་ལས་སྐྱོན་སྲིད་སྒྲོན་མེའི་རྩེར་དུ་འབྱུང་། །
ཆེན་པོ་ཁྲོས་རྒྱལ་རྡོ་ཆར་གནམ་ལྕགས་འདྲ། །
ཆུང་ཁྲོས་རང་ཕམ་ཆུང་འཕྲད་རྡོ་ཐལ་འགྲན། །
དམན་དྲང་བསྟེན་མཁས་འཁོར་གྲོགས་མཆོག་འགྱུར་སྲིད།།
11



ལེགས་བཤད་བསྟན་བཅོས་ཕྱོགས་བསྒྲིགས།
བམ་སྒྲུབ་དངོས་གྲུབ་གསེར་དུ་འགྱུར་ལ་ལྟོས། །
རང་བསྟོད་ཆེ་ན་གཞན་འཕྱ་བླུན་ཁྱུར་འགྲོ། །
སྨྱུག་མ་མེ་ཏོག་ཤར་ན་ཤིང་རང་སྐུམ། ། །
གཞན་སྐྱོན་མི་བརྗོད་རང་ལའང་དེ་ཡོད་སྲིད། །
མི་གཙང་གྱེན་གཏོར་ཕྱེད་ཙམ་རང་མགོར་འབབ། །
རང་ལ་ཕུན་ཚོགས་ལྡན་ཀྱང་གཞན་མི་བརྙས། །
ཆུ་གཏིང་མ་བརྟགས་བརྒལ་ནས་ཆུས་ཁྱེར་མང་། །
ངན་མང་བརྙས་མིན་བྱིའུ་མང་འཕུར་གྱིས། །
ཉི་སྒྲིབ་རྒྱུ་སྤུན་མང་འདོམ་གཞིག་དཀའ་ཡོད། །
མ་བརྟགས་དགོས་མེད་ཚིག་རྩུབ་སྨྲ་མི་རུང་། །
སྨྱོ་སྨྲ་ཡིད་མི་ཆེས་ཤིང་རང་གཞན་གནོད། །
ལག་མཚོན་རྨས་སོས་ཁའི་མཚོན་རྨ་སོས་དཀའ། }
གསེར་སྣོད་ཆག་ཀྱང་བཟོ་སླ་རྫ་ཆོག་མིན། །
གྲོགས་ལའང་གསང་ཚིག་མི་སྨྲ་ཁྲོས་ཚེ་འཚེ། །
བྱི་བས་དགུན་རྒྱུགས་དུག་ནི་དཔྱིད་དུས་ལྡང་། །
བརྟན་འཇམ་སྨྲ་ཉུང་མི་ལ་བཟོན་བྱ་དགོས། །
12



མིའི་ཆོས་ལུགས་ཀྱི་བསྟན་བཅོས་
སོ་ཀའི་སྤྲིན་བར་ཉི་མས་ལྷག་པར་གདུང་། །
ཚུལ་ཆོས་རྫུན་གཡོ་ཤེས་སླ་ཡིད་མི་རྟོན། །
བྱིས་པ་འོ་དྲོན་ཁ་ཚིག་ཞོར་ཕུ་འདེབས། །
གྲོགས་བསླུ་མི་བྱེད་ངང་མཚོར་མཚན་ཟླ་གཟུགས། །
པར་རྩར་འཁྲུལ་སུན་ཉིན་པད་དངོས་རྩོར་དོགས། །
ཀུན་ལ་དྲང་མིན་འཁྱོག་ལུས་ཤིང་དྲང་གཅོད། །
རྟག་ཏུ་གཉེན་མིན་འདམ་བུ་སུས་མི་གཅོད། ། །
ཀུན་ལ་བཙན་མིན་རིན་ཆེན་ཀུན་འབིགས་བྱེད། །
ཕ་ལམ་ར་རུས་གཅོད་པ་མ་མཐོང་ངམ། །
ཧ་ཅང་འདོད་ཆེ་ང་ལ་ནུས་རྒྱལ་སྤུན། །
ནོར་གཉེན་ཆུང་ཐལ་བྱིའུ་ཆུང་མས་བོར་འདྲ། །
ནོར་གསོག་ཅུང་ཟད་ངེས་འཕེལ་གྲོག་མཁར་མཚུངས། །
ཧ་ཅང་བདོག་སྤེལ་འཛད་མྱུར་མིག་སྨན་ལྟོས། །
ནོར་དང་རིག་པ་མཛའ་བཟང་རྒྱུན་དུ་དགོས། །
མེ་ལྕགས་བཟང་ཡང་སྤུ་རྡོ་འབྲལ་མེད་དགོས། །
བག་མེད་ངན་ལས་བྱོལ་དཔའ་མི་བྱོལ་བླུན། །
13



ལེགས་བཤད་བསྟན་བཅོས་ཕྱོགས་བསྒྲིགས།
སེངྒེ་མི་གཙང་ལ་བྱོལ་སྨྱོན་གཡང་མཆོང་། །
མི་ལྕོགས་མི་འོས་བསྐུལ་ཀྱང་ཅི་ལ་འཇུག །
ཟས་ནོར་བྱིན་བསྟོད་ཙམ་དགོས་མེར་མཆོང་ངམ། །
བཟང་པོས་ཕན་ལན་མྱུར་འཇལ་ངན་པས་མིན། །
གཤིན་སར་བཏབ་འཁྲུངས་ཚྭ་སྒོ་ཅན་སར་མིན། །
ཉེ་གཉེན་འཚེ་ན་དགྲ་ཡིན་རིང་ཕན་གཉེན། །
ལུས་ན་དག་ཡིན་དབེན་རིའི་སྨན་ཕན་མཐོང་། །
མི་མཐུན་ཉེ་རིང་ཡིད་མཐུན་རིང་ཡང་ཉེ། །
ཆུ་པད་མི་འདྲེས་ཟླ་འོད་ཀུ་མུད་འགྲོགས། །
དམ་པའི་ཚིག་རྩུབ་ཚེར་འབྲས་གཏར་བསྲེག་འདྲ། །
སེམས་ངན་སྙན་སྒྲ་གསེར་རིའི་དུག་ཆུར་མཚུངས། །
གཞུང་ངན་རྒུད་ཚེ་འདོར་ཀྱང་གཞུང་བཟང་མིན། །
པགས་རྙིང་སྦྲུལ་འདོར་མ་ཡིས་བུ་མི་འདོར། །
རྒྱལ་ངན་བཤེས་འགྲོགས་ཉེ་དུ་ཁྱིམ་མཚེས་ངན། །
ཡུལ་ངན་ཁེངས་གཏུམ་འཐབ་དགའ་འཚོགས་བསྙེན་་་་་
འཇིགས། །



མིའི་ཆོས་ལུགས་ཀྱི་བསྟན་བཅོས།
ཁྱད་པར་མཛའ་བོ་ངན་འདྲའི་དགྲ་མེད་དེ། །
མཚོན་དུག་མཆེ་སྡེར་རྭ་ཅན་མི་བསྲུན་མཚུངས། །
རྩྭ་མེ་སྤྲིན་གྱིས་བྲང་མདའ་བཞིན་འགྱུར་གཡོ། །
འབྱོན་དུས་མངོན་དུ་སྙམ་སྨྲ་རྩེ་འཛུམ་བསྟོད། །
རྫུན་དབྱེན་ཕྲག་དོག་གཞན་སྐྱོན་གླེང་ལ་དགའ། །
ངང་ཐུང་མགུ་དཀའ་དྲིན་བརྗེད་ཕན་ལན་མེད། །
ངོ་ཚ་ཁྲེལ་འདས་དྲེགས་རྒོད་གཡོ་སྒྱུས་བསླུ། །
ལྐོག་སོང་མི་སྙན་མཚང་གསང་དགྲ་ལའང་སྒྲོགས། །
དུག་མཛེས་འཕྱོན་མ་རྒྱ་ཤུག་འབྲས་བུའི་སྤུན། །
དེ་ཡིས་གནོད་ལྟར་དགྲས་ཀྱང་ག་ལ་ནུས། །
སེངྒེ་རྐང་འཐུང་རང་སྐྱེས་སྲིན་བུ་ཟ། །
ཡོན་ཏན་མི་འཛིན་སྐྱོགས་གསོག་ཆུ་ཆག་ཟླ། །
ཁ་སེམས་མི་མཐུན་ཁོང་རུལ་ལྗོན་མཛེས་དང་། །
དུག་ཟན་རྨ་བྱ་གསེར་གྱི་སྣག་བུམ་མཚུངས། །
ངན་ལ་གྲོས་གདབ་སྦྲུལ་ལ་འོ་བླུད་འདྲ། །
དུག་རིམས་སྨན་སྔགས་ཀྱིས་ཐུབ་མི་བསྲུན་མིན། །
15



ལེགས་བཤདུ་བསྟན་བཅོས་ཕྱོགས་བསྒྲིགས།
རང་བཞིན་ངན་མིར་གདམས་ངག་བྱིན་མི་ཕན། །
ཁ་བ་ཉི་མས་གདུང་ཡང་གླིང་རང་བཞིན། །
ངན་ལ་ཕན་བརྒྱ་བཏགས་ཀྱང་ཉེས་གཅིག་འཁྲུག །
རིམ་བསྐྱེད་མེ་ཏོག་སེར་བས་སྐད་ཅིག་འཇོམས། །
བླུན་གཏུམ་མཛའ་བྱས་ཁྱི་སྦྲུལ་ལ་རྩེད་དང་། །
མཆིལ་རྩེའི་ཤ་ལ་ཆགས་པའི་ཉ་མོ་འདྲ། །
མི་ངན་འབྲེལ་མེད་མི་ལའང་གནོད་པ་སྐྱེལ། །
མེ་ཏོག་གནོད་མེད་གནས་ཀྱང་བ་མོས་སྐེམ། །
མ་རབས་མཐོ་སར་བཏོན་ཀྱང་ངན་སྤྱོད་གཉེར། །
ཁྱི་གུ་ཁང་སྟེང་བཏོན་ཀྱང་ཐུར་ལ་བལྟ། །
ངན་གོམས་བཟང་ལྟར་བཅོས་ཀྱང་རང་མཚང་ངོམ། }
སྤྲེའུར་ཟ་འོག་བཀླུབས་ཀྱང་རང་སྤྱོད་ངོམ། །
གཡོ་ཅན་སྙན་བསྟོད་གུས་ཚུལ་བསླུ་མེད་དེ། །
སྲུང་འཚོང་དགའ་འཛུམ་སྐྱེས་པ་འབྲིད་ཆེད་ཙམ། །
དོན་སྨྲ་མང་མིན་དགུ་གང་ཡོད་མི་ཤེས། །
རྩྭས་གཡོགས་མེ་དོང་དུག་བུམ་ཁ་འོ་འགྲན། །
16



མིའི་ཆོས་ལུགས་ཀྱི་བསྟན་བཅོས། །
དགྲས་ཀྱང་ཕན་ཚུན་གཏམ་སྙན་ཡིད་བརྟན་མེད། །
བྱི་ལས་ལུས་སྐུམ་རྔོན་པས་གླུ་ལེན་གསོད། །
དགྲ་ལ་གཟོས་བྱས་ཚིག་འཇམ་སྨྲ་བས་འདུལ། །
རྟ་རྒོད་བྱུག་ཅིང་འཕྲུག་པས་འདུལ་མིན་ནམ། །
སེང་བོང་ཆུ་སྐྱར་བྱ་གག་བྱ་རོག་ཁྱིའི། །
བསླབ་སྤྱོད་ཉིད་ལ་དགྲ་ཡིས་མི་ཚུགས་གྲགས། །
ནོར་མེད་ཟས་ཞིམ་གོས་རྒྱན་འདོད་དགའ་ཁེངས། །
རིག་པ་མ་སྦྱངས་རྩོད་རྩོམ་བཞད་གད་རྒྱུ། །
དཀའ་ཐུབ་ཅན་ཚོ་སྔར་དགུ་ཧ་ཅང་མཛའ། ། །
དཔའ་འཐབ་རྨ་མེད་ཡིད་མི་ཆེས་པའི་གནས། །
ཕྲ་མ་རྫུན་ཚིག་ཡིད་རྟོན་ཧ་ཅང་རྒོད། །
ཚིག་རྩུབ་འགྲན་བརྙས་ཕྲག་དོག་བསླུ་འཁྲུག་གཞི། །
དགེ་སྦྱོར་རྩེད་འཇོ་བཙུན་པ་འཚོ་སྡིག་འགའ། །
རྒྱལ་དཔོན་གྲོང་ཉུལ་རྫུན་སྨྲ་མི་རིགས་ལས། །
བློ་སྟོབས་ལྡན་རྒོལ་བྱ་མང་མི་ལྕོགས་རྩོམ། །
བོགས་མེད་ཚོང་བྱེད་རྩེད་མང་འཁོན་ངན་བློ་གཏོང་བ། །



ལེགས་བཤད་བསྟན་བཅོས་ཕྱོགས་བསྒྲིགས།
དབེན་རྫུན་ཁེངས་གཡོ་རྐུ་འཕྲོག་ཁ་རྦད་ཆེ། །
མི་ཆེན་འདུ་འཛིར་གཡེང་དོགས་ཉེས་སྤྱོད་ལས། །
ཁེ་ཕྲན་ཙམ་པའང་གཏམ་ངན་འོང་མི་འཛེམ། །
མི་ཉན་བསླབ་བྱ་རྒྱལ་ཅན་མཚང་འབྲུ་བ། །
དྲིན་ཅན་སུན་བྱེད་དགྲ་བོ་གཉའ་བར་ཤོར། །
སྣ་ཐུང་མི་ལ་ཀུ་རེ་རང་འཕུང་གཞི། །
འདོད་གདུང་ཁྲེལ་འདོར་བསྲེས་གདུང་སྟོབས་མདངས་་་་
མེད། །
ནད་གདུང་གཉིད་བདེ་ངལ་དུབ་བརྩོན་འཇིགས་མེད། །
སྲེད་ཆེ་སྡིག་ལྟུང་དམུས་ལོང་གཟུགས་མི་མཐོང་། །
དྲེགས་ཆེ་རང་སྐྱོན་རྨོངས་མིས་ཆོས་མི་མཐོང་། །
འདོད་ལྡན་འདོད་སྤྱོད་རྐམ་ནོར་ངོམས་མེད་དེ། །
མེ་འདོང་བྲག་ཅ་སྤོས་སྣོད་གཟར་བུ་ལ། །
ཇི་བཞིན་ཡིན་སོགས་གཟུགས་མཛེས་དོགས་ངོམས་མེད། །
ཕྱེ་ལེབ་རི་དྭགས་སྦྲང་ཉ་གླང་པོ་ལྟོས། །
རྒྱལ་པོ་བུད་མེད་བློ་གཞོན་གཡོ་ཅན་མིས། །
18



མིའི་ཆོས་ལུགས་ཀྱི་བསྟན་བཅོས། །
འཁྲིད་སླ་ལོང་བ་ཡུར་ཆུ་འཁྲི་ཤིང་འདྲ། །
སེམས་ཀྱིས་ཆོས་དང་སྦྱོར་བས་རིག་པ་བསྲུང་། །
རིགས་ནི་ངང་ཚུལ་བྱི་དོར་གྱིས་ལུས་བསྲུང་། །
ཞོ་གསར་ཆང་གསར་ཤ་སྐམ་གཟེར་བཞིན་ཟས། །
ཉིན་གཉིད་སེམས་ལས་ཟས་ལོག་ལུས་སྟོབས་འཕྲོག །
ཤ་གསར་དར་བ་འབྲས་ཆན་ཆུ་དྲོན་ཁྲུས། །
དུས་བཞིར་ཡུལ་མཐུན་སྦྱོར་ཤེས་ལུས་སྟོབས་རྒྱས། །
ཕྱི་ཐག་ཐུང་ལ་འཕྲལ་དགའམ་ཁ་འཇམ་ཡང་། །
གཏིང་རྩུབ་དྲེགས་འབྲེལ་གལ་ཆུང་གཏམ་ལས་འབད། །
སྡུག་བྲལ་ངན་འགྲོར་དབུས་དུས་མཛའ་བོས་དོར། །
རང་མིས་བརྙས་སྨོད་བུ་ལོན་ཡིད་གདུང་རྒྱུ། །
ཞི་དུལ་སྤྲོ་རིང་མཐུན་འཛུམ་གསོང་པོར་སྨྲ། །
འདོད་པ་ང་རྒྱལ་སྲེད་ཆུང་ཁུར་ཆེར་མེད། །
སེམས་ཡངས་འདུ་ལོང་རྩོད་པར་རྟག་མི་འགྲོ། །
གྲོགས་འཁོར་སྤོ་བསྟེན་མི་མང་བདེ་སྐྱིད་གནས། །
ཕྲད་མ་ཐག་མིར་མཛའ་དང་བློ་གཏད་སྤོང་། །
19



ལེགས་བཤད་བསྟན་བཅོས་ཕྱོགས་བསྒྲིགས།
དགའ་འཕྲལ་འཛུམ་ཆེ་ཁྲོས་འཕྲལ་བཞིན་བསྡུ་སོགས། །
མི་ཞིམ་ཁ་གཉེར་ཞིམ་ཧུབ་ཆེ་མཚོན་འདོར། །
ཡོངས་ལ་ཁ་འཇམ་ཁོང་གྲིམ་སྤྱང་པོའི་ཕུལ། །
ཁེངས་ལྡན་གུས་ཚུལ་བསྟོད་མགུ་ཐ་མལ་ཟས། །
བློ་གཏང་མཚང་འབྲུ་བློ་གསལ་བདེན་སྨྲ་དགའ། །
མཁས་པ་ཟབ་བཤད་བླུན་པོ་རང་མཐུན་མགུ། །
མཁས་མཐོང་བག་གཏོང་རྒྱལ་མ་ལན་རེ་ཙམ། །
རྒྱན་མཆོག་ཡོན་ཏན་བསྲུང་མཆོག་གནོད་བཟོད་ནུས། །
གྲོགས་མཆོག་མི་བསླུ་བདེ་མཆོག་སེམས་སྐྱིད་པ། །
སྦྱིན་མཆོག་སྦྱིན་གསུམ་མཛངས་མཆོག་རང་དོན་མཁས། །
དཔོན་མཆོག་སྤྱིར་སྙོམས་འཁོར་མཆོག་སུན་མེད་ཡིན། }
རྟུལ་ཕོད་བརྩོན་བརྟན་སྟོབས་ཆོས་བློ་ལྡན་དཔའ། །
ཚོད་ཤེས་ཕ་རོལ་གནོན་མཁས་ལྷ་འདྲེའང་འཇིགས། །
མཁས་ཀྱང་མི་ཁེངས་ཕྱུག་དཔའ་ཀུན་མཐུན་དུལ། །
འབྱོར་ཆེ་གཏོང་ཕོད་རིག་བསླབ་བསྟོད་བྱའི་གནས། །
ཡོན་ཏན་ཤེས་རབ་བསླབ་པ་རིགས་ནས་སོ། །



མིའི་ཆོས་ལུགས་ཀྱི་བསྟན་བཅོས།
ཕྱུག་དཔའ་རང་ལས་ཆེ་བཀུར་དེའང་ཐ་དད། །
དྲེགས་ཀྱང་བློ་ཞན་ཆེ་ཡང་ཡོན་ཏན་ཆུང་། །
རབ་བྱུང་བསླབ་ལྷོད་རྒྱལ་དཔོན་རིགས་རུས་དམན། །
ཚོགས་བརྩོན་གཞོན་ནུ་ཕྱུག་པོ་སེར་སྣ་ཆེ། །
དཔའ་བོ་བླུན་ཀྱང་གཞན་ལ་བརྙས་ནས་སྨོད། །
རང་མཉམ་རང་བསྟོད་ཁེངས་ན་འགྲན་པའི་གནས། །
བར་མ་ཀུན་ཞི་བཏང་སྙོམས་བྱམས་ཡུལ་ལོ། །
དབུལ་དང་སྡར་མ་བླུན་པོ་རྩྭ་དུམ་བཞིན་མོད་ལ། །
བརྒྱ་ནིང་ཕྱུག་པོ་སྟོང་པོ་སྟོང་གྱུར་དཔའ་བོ་དཀོན། །
འབུམ་ཁྲོད་མཁས་དཀོན་རིན་ཆེན་དབང་རྒྱལ་འགྲན། །
རི་ཀུན་སེང་གེ་ནགས་ཀུན་ཙན་དན་དཀོན། །
སྲོག་ནོར་བདེ་སྡུག་དགྲ་གཉེན་གྲོགས་མི་བརྟན། །
ཕྲལ་གློག་ཆུ་བུར་མཚོ་དྭངས་དབང་གཞུ་འདྲ། །
མཁས་པའི་སྙན་གྲགས་བརྩམས་པའི་བསྟན་ཆོས་བརྟན། །
ཚངས་པའི་རིག་བྱེད་བྲག་བརྐོས་ཡི་གེ་མཚུངས། །
དམ་པ་རྒྱལ་དཔོན་དཔའ་ཕྱུག་ཡུལ་དུས་རིང་། །
21
.



ལེགས་བཤད་བསྟན་བཅོས་ཕྱོགས་བསྒྲིགས།
བསྐལ་ཀྱང་གྲགས་པའི་ཕོ་ཉས་ཉེ་བར་བྱེད། །
དཔག་ཚད་བཞི་ཁྲིའི་ཉི་འོད་སར་འབབ་འདྲ། །
ཁྱབ་འཇུག་མང་བཀུར་རྒྱལ་གཏམ་ད་བར་གནས། །
བཀུར་བསྟིས་མི་དྲེགས་བརྙས་ཀྱང་མི་འཁྲུགས་པས། །
དུས་མིན་མི་སྨྲ་སྐབས་བབ་རྒྱུས་ཟབ་སྨྲ། །
ཉེ་རིང་ཀུན་གྱི་ཡིད་འཕྲོག་སྒྲོ་མདོངས་འདྲ། །
འགྱུར་མེད་ཡ་མཚན་ཆེར་འགོད་མཁས་འཚལ་ལོ། །
མདོར་ན་ཡ་རབས་སྤྱོད་ཉམས་ངན་དད་དུས། །
ཡུལ་དུས་དགྲ་གཉེན་བར་བསྟུན་བྱ་སྤྱོད་གང་། །
རྣམ་དཔྱོད་ཀྱིས་བརྟགས་རང་རང་འཚམས་འོས་འཇུག །
དེ་ཉིད་འཇིག་རྟེན་སྤྱང་པོའི་ཡང་རྩེའི་ཕྱིར། །
མཁས་དང་རློམ་ཁེངས་དམ་པ་ཟོབ་ཅན་ནོར། །
བཙུན་དང་ཚུལ་འཆོས་གླེན་དང་དྲང་པོ་ནོར། །
བློ་ཤེད་ཆེ་དང་བླུན་དཔའ་ཇོ་བཟང་བརྫུ། །
ཟོག་པོར་ཚེ་བློས་བཏང་བ་ནོར་བ་ཡོད། །
ཕོ་རྒོད་ཡིན་མིན་དགྲ་གཉེན་འདུལ་སྐྱོང་དུས། །



མིའི་ཆོས་ལུགས་ཀྱི་བསྟན་བཅོས། །
ཟབ་དང་མི་ཟབ་གཏམ་ལས་གསང་མི་གསང་། །
གྲུང་དང་མི་གྲུང་རང་མགོ་ཐོན་མི་ཐོན། །
སྤྱང་གླེན་རང་དོན་ནོར་མི་ནོར་གྱིས་ཤེས། །
རྗེ་དཔོན་བྱེད་ཚེ་ཕམ་ལེན་རང་འདོད་བསྐྱང་། །
མི་ཆེ་ཡོན་ཏན་ཅན་གྱུར་ཚུད་ཁེངས་བསྐྱུང་། །
སྐྱིད་དུས་མིར་བསྟུན་སྡུག་ཚེ་ཁོག་ཡངས་དགོས། །
སེམས་ཀྱི་འཆར་སྒོ་མང་ཡང་ཁར་མི་འབྱིན། །
བཟང་བསྟོད་ངན་སྨད་སྔ་མིན་ཕྱིས་འགྱུར་མང་། །
མ་བཅོས་མི་ལྕོགས་མི་ངེས་ལ་འཇུག་མིན། །
ཆུང་ངུའི་རྐྱེན་ལའང་མ་བརྟགས་དགའ་སྤྲོས་མིན། །
བཟང་ནང་མི་སེམས་མགོ་སྟོང་ངག་མི་ཉན། །
དཔེར་ན་གཞན་ལ་མི་གཏོང་རང་ལ་འཁོར། །
ཤེས་བཞིན་ཁྱད་གསོད་བཏུལ་བ་ཕྱིས་འབྱུང་མོད། །
དགྲ་དངོས་གདོང་ཐུག་རྩུབ་སྤྱོད་ཤིན་ཏུ་འབད། །
ཆ་རྒྱུས་མེད་མིར་བློ་གཏད་ཕྱིས་འགྱོད་སྲིད། །
གཉེན་མཛར་ཕྲག་དོག་ཆེ་ན་ནམ་ཞིག་འཁོན། །



ལེགས་བཤད་བསྟན་བཅོས་ཕྱོགས་བསྒྲིགས།
འཁོར་གཡོག་བྲན་ལ་རྩུབ་ཆེ་འཁོར་མཁན་ཉུང་། །
རང་ཉེར་སྐྱོན་བཤད་ཕྲལ་གནོད་འདྲ་ཕྱིས་ཕན། །
སྔར་དགྲར་གྱུར་མྱོང་མི་བརྟན་ངན་སེམས་ཅན། །
མི་འོས་དཀྲུགས་ཤིང་བྱེད་མིར་གྲོས་མི་འདྲི། །
མཁས་གོམས་རྒན་དྲང་ཤ་ཚ་ཅན་ལ་འདྲི། །
གྲོས་མཐིལ་ཐོག་ཏུ་མ་ཁེལ་སྒྲོགས་དེ་བླུན། །
ཧ་ཅང་དཔྱད་མང་གྲོས་འཇིགས་འགྲུབ་ངེས་སྒྲུབ། །
མ་བསམ་ཞལ་ལྕེ་མ་གྲུབ་ཁ་སོ་སྔ། །
སེར་སྣས་ནོར་གསོག་ཁ་འཐབ་ཙམ་རྒྱལ་རློམ། །
འདོད་ཆེར་ནོར་བསྟན་མཁས་པ་རིས་སུ་བོར། །
མི་ངན་མངའ་འདུས་བྱ་མང་མཆིས་ཡུལ་དཔོན། །
ཟས་ནོར་ལ་སྲེད་དཀའ་ལས་མང་མིའི་གཡོག །
སྙིང་གཏམ་ཕྱིར་སྒྲོགས་ཁ་ལག་མི་གཙང་འགྲོགས། །
མི་ཐུབ་ལ་བསྡོ་འཇུན་རྐྱེན་མནའ་ཟ་མཚང་། །
ངང་རིང་བློ་སྟོབས་ནོར་འབྱོར་ཕ་རོལ་གནོན། །
སྲེད་ཆུང་གསར་འགྲོགས་མི་ཆེ་ཤིན་ཏུ་བརྟན། །
༡



མིའི་ཆོས་ལུགས་ཀྱི་བསྟན་བཅོས། །
ཡོངས་ཕན་དཔོན་བསྟེན་འཕྲལ་ཕུགས་ཀུན་ཏུ་བདེ། །
དེ་ཡི་ལེགས་ཉེས་གང་བཞེད་ལ་བསྟུན་གནད། །
ཤ་ཚས་བཟང་སྒྲུབ་སྐྱོན་སེལ་ཕྱི་ཐག་རིང་། །
སྐྱིད་སྡུག་གང་འཚེའང་མི་བཤོལ་མཐོ་དམན་རེར། །
དགའ་མགུ་མི་ཆེ་གྲོགས་བསྟེན་དེའི་མཛའ་དང༌། །
ལྐོག་ཏུ་མང་སྨྲ་ནོར་འབྲེལ་རྒྱལ་སྐུགས་སྤོང་། །
དཀའ་ལས་མི་སུན་ཅི་བཅོལ་ཉན་འཁོར་བསྟེན། །
དེ་ལ་མི་བསྟོད་ཡིད་བྱམས་ཕན་སྒྲུབ་གཅེས། །
ཉེས་འདོད་གདོང་ལྤགས་མཐུག་པའི་ཉེ་དུ་ལས། །
ངོ་ཚ་ཁྲེལ་ཡོད་བློ་ལྡན་དགྲར་བསྙེན་སྐྱིད། །
དེས་ན་ཡ་རབས་སྤྱོད་གཙང་དགེ་བར་སྤྱོད། །
ཆང་སྤོང་འཚོང་ཟད་མི་འཚེ་གུས་སྦྱིན་མཆོད། །
ཚངས་གནས་བཞི་ལྡན་མངོན་མཐོའི་རྒྱུ་བཅུ་དྲུག །
གཞན་ཡང་དཀོན་མཆོག་ལ་གུས་དམ་ཆོས་བརྩོན། །
ཆེ་བཀུར་རིགས་མཐོ་རྒན་ལ་ཕུ་དུད་བྱེད། །
མཛའ་བཤེས་གཞུང་བསྲིང་ཡུལ་ཕན་མིག་ཡར་བལྟ། །



ལེགས་བཤད་བསྟན་བཅོས་ཕྱོགས་བསྒྲིགས།
ཡིད་དྲང་སྤྱོད་མཁས་གཡོ་བྲལ་ཕྲག་དོག་མེད། །
སྤྱིར་སྙོམས་སེམས་ཡངས་བུད་མེད་ཡིད་མི་གཏོད། །
ཐེག་ཆེ་ངག་འཇམ་སྨྲ་མཁས་མི་ཆོས་གཙང་། །
བཅུ་དྲུག་ལ་གནས་མི་གང་བཟང་པོའི་ཕུལ། །
དེ་ཡང་ཟླུམ་དྲིལ་ཁ་ཉུང་ཁོག་ཡངས་ལ། །
གཏམ་དྲང་ཉེ་རིང་མི་བྱེད་བསམ་རྣོ་གཏོང་། །
རང་གཞན་དོན་སྤྱི་བསྒྲུབ་མཁས་རང་དོན་ཆུང་། །
བློ་བརྟན་གང་ལའང་ཚོད་ཟིན་མི་དེ་མཚར། །
འོན་ཀྱང་མི་ཆོས་མཁས་ཙམ་གཏན་བདེ་མཆོག །
ཐོབ་དཀའ་དེའི་ཕྱིར་ཐར་ལམ་ལ་བརྩོན་རིགས། །
དགེ་འདིས་ཀུན་ཀྱང་མི་ཆོས་ལྷ་ཆོས་དག །
གཙང་མ་དཔྱད་དེ་བྱང་གྲོལ་མྱུར་ཐོབ་ཤོག །
ཅེས་མིའི་ཆོས་ལུགས་ཀྱི་བསྟན་བཅོས་མེ་ཏོག་ཕྲེང་མཛེས་ཞེས་བྱ་བ་འདི་
ནི། སུམ་པ་མཁན་པོས་ལྕགས་སྦྲུལ་ལོའི་ཆོ་འཕྲུལ་ཟླ་བའི་ཡར་ཚེས་དགའ་
བཟང་གཉིས་ལ་བྲིས་པའོ། །
26



ལེགས་པར་བཤད་པ་རླུང་གི་བསྟན་བཅོས།
༄༅། །ལུགས་ཟུང་བ་དན་གཡོ་བའི་ལེགས་
བཤད་རླུང་གི་བསྟན་བཅོས་ཞེས་
བྱ་བ་བཞུགས་སོ། །
དཀྱིལ་ཟུར་བློ་བཟང་སྦྱིན་པ།
ཨོཾ་བདེ་ལེགས་སུ་གྱུར་ཅིག །
ལུས་ཅན་ཀུན་གྱི་ནོར་འཛིན་ལ། །
བྱམས་བརྩེའི་གྲིབ་བསིལ་རྟག་སྙོམས་པའི། །
སངས་རྒྱས་དཔག་བསམ་ལྗོན་པ་དེ། །
དད་པའི་རླུང་གིས་བསྐྱོད་དེ་བསྔགས། །
ཚོགས་གཉིས་མཐར་སོན་སངས་རྒྱས་དེའི། །
སྐུ་གཉིས་མངོན་དུ་བྱེད་པའི་ཐབས། །
ལུགས་གཉིས་བླང་དོར་གཡོ་བའི་རླུང་། །
དོན་གཉིས་འགྲུབ་ཕྱིར་འདི་ན་སྤྲོ། །



ལེགས་བཤད་བསྟན་བཅོས་ཕྱོགས་བསྒྲིགས།
དོན་བཟང་ཚིག་སྦྱོར་ཕུན་ཚོགས་པའི། །
ལེགས་བཤད་གཏམ་གྱིས་གཞན་ཡིད་འཕྲོག །
དྲི་ཞིམ་འཕྲོ་བའི་པད་ཚལ་གྱི། །
རླུང་གིས་སྣ་དབང་ཚིམ་པ་བཞིན། །
སྐྱེ་བོ་ཀུན་དང་མཐུན་ཕྱིར་དུ། །
དག་སྣང་སྦྱོང་ལ་འགྲོགས་བདེ་བགྱི། །
ཆར་ལྡན་རླུང་གི་ཤིང་རྟ་ལ། ། །
འཇིག་རྟེན་ཐམས་ཅད་དགའ་བ་ཡིན། །
སྐྱིད་སྡུག་ལེགས་ཉེས་ཅི་འབྱུང་བ། །
སྔོན་བསགས་ལས་ཀྱི་འབྲས་བུ་སྟེ། །
རླུང་གིས་ཆུ་དཀྱིལ་བསྲུབས་པ་ལས། །
རི་གླིང་ཁོར་ཡུག་རིམ་པར་ཆགས། །
ཕུགས་སུ་ཕན་པའི་དོན་ཆེན་དེ། །
ངང་རིང་འབད་པས་བསྒྲུབ་པར་བྱ། །



ལེགས་པར་བཤད་པ་རླུང་གི་བསྟན་བཅོས།
ལོ་སྟོང་དུ་མར་རླུང་གཡོས་པས། །
འོག་གཞི་རླུང་གི་དཀྱིལ་འཁོར་གྲུབ། །
རང་གཞན་སུ་ལའང་མི་ཕན་པའི། །
བྱ་བ་ངན་པ་བཤོལ་ན་ལེགས། །
དགུན་གྱི་ཁ་རླུང་འཚུབ་དུས་སུ། །
ས་བོན་བཏབ་ཀྱང་ཕན་པ་མེད། །
བྱ་བ་གང་དང་གང་བྱེད་ཀྱང་། །
འགྲུབ་དང་མི་འགྲུབ་བརྟགས་ནས་བྱ། །
རྩྭ་དང་ནས་སྲན་ཕྱེ་བའི་ཚེ། །
རླུང་བོ་འབྱུང་མིན་བརྟགས་ནས་བྱ། །
མཆོག་གསུམ་མཆོད་ཅིང་གསོལ་བཏབ་ན། །
གང་བརྩམས་བྱ་བ་ཡིད་བཞིན་འགྲུབ། །
སྟོན་དུས་རླུང་གིས་རྩྭ་དང་འབྲུ། །
སོ་སོར་ཕྱེ་ནས་འདོད་དོན་འགྲུབ། །



ལེགས་བཤད་བསྟན་བཅོས་ཕྱོགས་བསྒྲིགས།
གཏམ་ལ་མཚོན་ཆ་མེད་ན་ཡང་། །
མི་སྙིང་དུམ་བུར་གཏོང་བ་དང་། །
རླུང་ལ་གཤོག་པ་མེད་ན་ཡང་། །
མཁའ་ལ་འགྲོ་ཞེས་རྒན་རབས་སྨྲ། །
དེས་ན་རྩུབ་པོའི་ཚིག་སྤོང་ལ། །
བཞིན་འཛུམ་འཇམ་པོའི་ཚིག་སྨྲས་ནས། །
མཐོ་དམན་འབྲིང་གསུམ་སྐྱེ་བོ་ཀུན། །
མགུ་བར་བགྱིས་ལ་བློ་མ་གཏོད། །
ཕ་རོལ་པོ་ཡིས་ཐོས་དོགས་མེད། །
སྙམ་དུ་སྐྱོན་བརྗོད་མི་བྱ་སྟེ། །
གཏམ་ནི་བྱ་སྤུ་རླུང་འཁྱེར་དང༌། །
འདྲ་ཞེས་ཤ་ཚ་ཅན་རྣམས་སྨྲ། །
ཕ་རོལ་གཞན་སྐྱོན་བརྗོད་པ་ན། །
རང་ཉིད་བརླག་པའི་རྒྱུ་ཡིན་ཏེ། །
39



ལེགས་པར་བཤད་པ་རླུང་གི་བསྟན་བཅོས།
མེ་ལ་ཕར་ནི་ཕུས་བཏབ་པས། །
རང་གི་གདོང་ནི་ཚིག་པ་མཐོང་། །
དུས་ཀྱི་དབང་གིས་ཞི་དུལ་ཅན། །
མ་རབས་སྐྱེ་བོའི་ཁྲོད་དུ་གནས། །
ངན་པའི་རླུང་གིས་རྡུལ་ཁྲོད་དུ། །
འཇམ་པོའི་ཤིང་བལ་འཁྱེར་བ་མཐོང་། །
ཆོས་བཞིན་སྤྱོད་པའི་སྐྱེ་བོའི་དབུས། །
ངན་པ་འཚངས་ནས་བརླག་པར་བྱེད། །
རླུང་ངན་རྩིག་གསེང་ཚུན་ཆོད་ལ། །
ཞུགས་ནས་ག་བུར་རླག་པ་མཐོང་། །
དམན་པས་དམ་པ་ལ་བརྟེན་ན། །
གང་འདོད་གནས་སུ་སྐྱེལ་བ་ཡིན། །
བཟང་པོའི་རླུང་ལ་དྲིས་བརྟེན་ན། །
ཐག་རིང་ཡུལ་དུ་སླེབ་དང་མཚུངས། །
31



ལེགས་བཤད་བསྟན་བཅོས་ཕྱོགས་བསྒྲིགས་
སྐྱེ་བོ་ངན་པ་འབྱོར་ཐོབ་ཚེ། །
གཞན་ལ་རྣམ་འགྱུར་སྣ་ཚོགས་སྟོན། །
ངན་པའི་རླུང་ཆེན་གཡོ་རྟགས་སུ། །
འདབ་ཆགས་ཁྲུང་ཁྲུང་ཐག་སྐད་སྒྲོག །
དམ་པ་ཇི་ཙམ་བསྟོད་ན་ཡང་། །
ང་རྒྱལ་ཅུང་ཟད་སྐྱེ་མི་མཛད། །
རླུང་ནི་ཇི་ཙམ་གཡོས་གྱུར་ཀྱང་། །
རྒྱ་མཚོ་ཆེ་ལ་གཡོ་འགུལ་མེད། །
ངན་པ་ཅུང་ཟད་བསྟོད་པ་ལ། །
ཁེངས་པ་རི་རབ་ལས་ཀྱང་མཐོ། །
མྱ་ངམ་ཐང་དུ་གཡོས་པའི་རླུང་། །
ཐལ་འཚུབ་གཞན་ལས་ཆེ་བ་མཐོང་། །
བློ་ཆེན་རྣམས་ལ་སྨད་གྱུར་ཀྱང་། །
རང་གི་རང་བཞིན་ག་ལ་འདོར། །



ལེགས་པར་བཤད་པ་རླུང་གི་བསྟན་བཅོས།
རླུང་གི་གྲོགས་པོའི་ཞུགས་ནང་དུ། །
གསེར་སྦྲམ་བཞུ་ཡང་མདོག་མི་འགྱུར། །
བློ་ཆུང་ཅུང་ཟད་སྨད་ཙམ་གྱིས། །
སྡུག་བསྔལ་གཞན་ལས་ཆེ་བ་བྱེད། །
ཐང་ན་གནས་པའི་སྒྲོན་མེ་དེ། །
ཆུང་ངུའི་རླུང་གིས་འཇིག་པ་ཡིན། །
དམ་པའི་ཡོན་ཏན་དང་ལྡན་གྱིས། །
མང་པོའི་ནང་དུ་སྒྲོག་པར་བྱེད། །
ཧ་རི་ཙནྡན་དྲི་ངད་དེ། །
རླུང་གིས་ཕྱོགས་དང་མཚམས་སུ་འགྱེད། །
སྙིགས་དུས་སྐྱེ་བོ་ཕལ་ཆེ་བ། །
ཆོས་བྱེད་སྐྱེས་བུར་རབ་ཏུ་སྡང་། །
ཕྱོགས་མཚམས་ཀུན་ནས་གཡོས་པའི་རླུང་། །
དར་ལྕོག་དཀར་པོར་སྣང་ཞེས་ཟེར། །



ལེགས་བཤད་བསྟན་བཅོས་ཕྱོགས་བསྒྲིགས།
ཐོས་ལྡན་ཉམས་ལེན་ལ་གཞོལ་བའི། །
མཁས་དེ་ཞི་ཞིང་དུལ་བར་གནས། །
ཚ་བའི་གདུང་བ་ཞི་བྱེད་པའི། །
བཟང་པོའི་རླུང་དེ་ཀུན་ཏུ་བསིལ། །
ཐོས་མེད་མཁས་འདོད་ཅན་རྣམས་ཀྱི། །
ཤེས་རྒྱུད་རྭ་ཅོ་ལས་ཀྱང་གྱོང་། །
བར་སྣང་སྤྲིན་མེད་རླུང་བོ་དེ། །
མདའ་ལས་ཚ་ཞེས་ཀུན་གྱིས་སྨྲ། །
སློབ་གཉེར་དུས་སུ་མ་བྱས་པར། །
རྗེས་སུ་མཁས་འདོད་བཞུད་གད་གནས། །
ཆར་སྤྲིན་རླུང་གིས་གཏོར་བ་ལ། །
སྦྲང་ཆར་རེ་བ་དོན་མེད་ཡིན། །
བློ་ལ་ཡར་བསྐྱེད་གཏན་མེད་པའི། །
སློབ་གཉེར་ཇི་ཙམ་བྱས་ཀྱང་ཅི། །



ལེགས་པར་བཤད་པ་རླུང་གི་བསྟན་བཅོས།
གཤམ་བུ་རླུང་གིས་རྟག་གཡོས་ཀྱང་། །
བསླེབ་རྒྱུ་གང་ཡང་མེད་ལ་ལྟོས། །
ཚེ་འདིའི་བདེ་འབྱོར་སྒྲུབ་ན་ཡང་། །
ཆོས་ཀྱིས་བསྒྲུབས་ན་མོད་ལ་འགྲུབ། །
རླུང་གིས་ཆར་གྱི་སྣེ་དྲངས་ཏེ། །
ཞིང་པའི་རེ་བ་སྐོང་དང་མཚུངས། །
རྣམ་བཀྲ་དོན་མེད་བྱ་བ་ཡིས། །
ཕུན་ཚོགས་སྒྲུབ་ཀྱང་ཐོབ་པར་དཀའ། །
རླུང་གིས་གཡོས་པའི་ཆུ་རིས་བཞིན། །
གྲུབ་ཀྱིན་གྲུབ་ཀྱིན་རླག་པ་མང་། །
ནོར་དང་མངའ་འབངས་རྒྱལ་པོའི་རྒྱན། །
འཆད་དང་རྩོམ་པ་མཁས་པའི་རྒྱན། །
སྟོབས་དང་གོ་མཚོན་དཔའ་བོའི་རྒྱན། །
རླུང་དང་ཆར་སྤྲིན་བསིལ་བའི་རྒྱན། །
35



ལེགས་བཤད་བསྟན་བཅོས་ཕྱོགས་བསྒྲིགས།
ཁ་ཆེམས་རླུང་ལ་བསྐུར་བའི་དཔེ། ༑
མང་པོ་དག་གིས་བརྗོད་པ་བཞིན། །
བློ་གསལ་རྣམས་ལ་ཕན་པའི་ཕྱིར། །
བདག་གིས་ལྷག་བསམ་དག་པས་བྲིས། །
འཇིག་རྟེན་མི་ཡི་ཆོས་ལུགས་ཀྱི། །
བསླབ་བྱ་མདོར་བསྡུས་བཤད་ཟིན་ནས། །
ད་ནི་དམ་པའི་ལྷ་ཆོས་ལས། །
བྱུང་བའི་རིམ་པ་ཅུང་ཟད་འབྲི། ། །
ཡ་རབས་ལུགས་བཟང་སྤྱད་པ་ལས། །
ཚེ་འདིར་བདེ་འབྱོར་ཐོབ་གྱུར་ཀྱང་། །
རླུང་ལྟར་གཡོ་བའི་རང་བཞིན་དུ། །
བལྟས་ནས་ཐོས་བསམ་སྒོམ་ལ་འབུངས། །
ལམ་སྟོན་བླ་མའི་གསང་གསུམ་གྱི། །
མཛད་འཕྲིན་རླུང་གི་ཤིང་རྟའི་ཚོགས། །
36



ལེགས་པར་བཤད་པ་རླུང་གི་བསྟན་བཅོས
མཆོག་ཐུན་ལོ་ཏོག་འགྲུབ་བྱེད་དུ། །
གསུངས་ཀྱང་སྐྱོན་དུ་བལྟ་བ་མང་། །
དམ་པས་ཐབས་ཀྱིས་སྐྱེ་བོ་རྣམས། །
ཆོས་ལ་བསྐུལ་ན་བློ་འགྱུར་ཏེ། །
རླུང་གིས་བསྐུལ་ན་སེམས་མེད་ཀྱི། །
ལྗོན་པའང་གར་སྟབས་སྣ་ཚོགས་བྱེད། །
དད་ལྡན་སྐྱེ་བོའི་ཚོགས་ནང་དུ། །
བླ་མའི་ཡོན་ཏན་སྒྲོག་པར་བྱེད། །
བཟང་པོའི་ཤིང་གི་དྲི་བསུང་རྣམས། །
རླུང་གིས་ཕྱོགས་བཅུར་རྒྱས་པར་བྱེད། །
ཕྱོགས་བཅུའི་རླུང་གིས་ཕྱོགས་ཀུན་ཏུ། །
བསྐྱོད་པའི་རྒྱ་མཚོའི་གཉའ་ཤིང་གི །
བུ་གར་རུས་སྦལ་མགྲིན་ཆུད་ལྟར། །
མི་ལུས་ཤིན་ཏུ་ཐོབ་དཀར་གསུངས། །



ལེགས་བཤད་བསྟན་བཅོས་ཕྱོགས་བསྒྲིགས།
དེ་ཕྱིར་དལ་འབྱོར་གྲུ་གཟིངས་འདི། །
ཉམས་ལེན་བ་དན་དཀར་པོས་བརྒྱན། །
བརྩོན་པའི་རླུང་གིས་རབ་བསྐུལ་ནས། །
འཁོར་བའི་མཚོ་ལས་བརྒལ་བར་བྱ། །
ལན་གཅིག་རྙེད་པའི་རྟེན་བཟང་འདི། །
འཇིག་ཀྱང་ཤིན་ཏུ་སླ་བའི་ཚུལ། །
རླུང་དམར་ནང་གི་མར་མེ་དང་། །
མཚུངས་ཞེས་འཕགས་པ་ཀླུ་སྒྲུབ་གསུངས། །
སྤྲིན་ཕུང་རླུང་གིས་གཏོར་བ་བཞིན། །
ནོར་དང་ལོངས་སྤྱོད་བཞོན་པ་སོགས། །
ཐམས་ཅད་བོར་ཏེ་འཆི་བའི་ཚེ། །
ཕན་ངེས་དམ་ཆོས་ལས་གཞན་མེད། །
ཤི་ནས་གར་སྐྱེ་གར་འགྲོ་ནི། །
རང་ལ་དབང་ཡོད་མ་ཡིན་ཏེ། །
38



ལེགས་པར་བཤད་པ་རླུང་གི་བསྟན་བཅོས། །
ལས་ཀྱི་རླུང་གིས་འགྲོ་བ་གཉིས། །
གང་དུ་འཁྱེར་བ་གཅིག་ཏུ་ཡིན། །
ངན་འགྲོར་སྐྱེས་ན་སྡུག་བསྔལ་ནི། །
རབ་འབར་མཚོན་ཆ་སྣ་ཚོགས་ཀྱིས། །
ལུས་ནི་དུམ་བུར་གཏོང་བ་སོགས། །
འཐོར་བྱེད་རླུང་གིས་བཅོམ་པ་བཞིན། །
འཇིགས་ཆེན་དེ་ལས་ཐར་པ་ལ། །
མཆོག་གསུམ་སྐྱབས་སུ་བསྟེན་དགོས་ཏེ། །
ནགས་ཚལ་ཆེན་པོ་མེས་སྲེག་ཚེ། །
རླུང་ཞིག་ཅིས་ཀྱང་གྲོགས་སུ་དགོས། །
བདེ་དང་སྡུག་བསྔལ་ཇི་ཡོད་ཀུན། །
དཀར་ནག་ལས་རྣམས་སྤྱད་ལས་བྱུང་། །
སྲ་ཞིང་འཐས་པའི་རླུང་དཀྱིལ་དེ། །
སེམས་ཅན་སྤྱི་མཐུན་ལས་ལས་གྲུབ། །



ལེགས་བཤད་བསྟན་བཅོས་ཕྱོགས་བསྒྲིགས།
དགེ་དང་མི་དགེ་ཆུང་ངུ་ལའང་། །
འབྲས་བུ་བདེ་སྡུག་ཆེར་འབྱུང་བས། །
ཡིད་ཆེས་དད་པའི་རླུང་ཤུགས་ཀྱིས། །
སྡིག་སྤོང་དགེ་བ་སྒྲུབ་ལ་བསྐུལ། །
ཐོག་མ་མེད་ནས་ད་བར་དུ། །
བསགས་པའི་སྡིག་ལྟུང་ནགས་ཚལ་ཀུན། །
བརྩོན་པའི་རླུང་གིས་རབ་སྦྱར་བའི། །
སྟོབས་བཞིའི་མེ་ལྕེ་འབར་བས་སྲེག །
མིག་སྐྱིད་བདག་པོའི་བང་མཛོད་ལ། །
འགྲན་པའི་ཚེ་འདིའི་ཕུན་ཚོགས་ལའང༌། །
སྙིང་བོ་འགའ་ཡང་མ་མཆིས་ཏེ། །
རླུང་གི་རྒྱལ་མཚན་ཇི་བཞིན་ནོ། །
འདོད་ཡོན་ནག་པོ་བརྩེགས་པ་དང་། {
འཁོར་བའི་གནས་འདི་མ་མོས་འཕེལ། །
40



ལེགས་པར་བཤད་པ་རླུང་གི་བསྟན་བཅོས།
ཟས་སུ་ཟ་བའི་དུག་སྦྲུལ་གྱི། །
ཚང་དང་འདྲ་ཞེས་མཁས་རྣམས་གསུངས། །
རྣམ་རྟོག་ཡིད་ཀྱི་མཁའ་དབྱིངས་སུ། །
འདོད་སྲེད་སྤྲིན་ཕུང་འཁྲིགས་པ་རྣམས། །
གཉེན་པོ་རླུང་གིས་མ་བཅོམ་ན། །
འཁོར་བའི་རྫོང་ལས་ཐར་ཐབས་མེད། །
དེ་ཕྱིར་བསླབ་གསུམ་འབྲས་བུ་ཡིས། །
ཡོངས་སུ་དུད་པའི་དཔག་བསམ་ཤིང་། །
གྲགས་འདོད་རླུང་གིས་མ་བསྐྱོད་པར། །
རྣམ་གྲོལ་ཐར་པའི་ཚལ་དུ་ཞུགས། །
མར་གྱུར་འགྲོ་བ་སྙིང་རྗེ་ཡིས། །
ཐེག་ཆེན་རྩ་བ་བརྟན་པར་བྱ། }
རླུང་རྣམས་དལ་བུས་གཡོས་པ་ལས། །
འཇིག་རྟེན་གཞི་རྟེན་རླུང་དཀྱིལ་གྲུབ། །



ལེགས་བཤད་བསྟན་བཅོས་ཕྱོགས་བསྒྲིགས།
དེ་ནས་རང་དོན་ཡལ་བོར་ནས། །
ཅི་བྱེད་སེམས་ཅན་དོན་དུ་བྱ། །
ལྗོན་ཤིང་རླུང་གིས་བསྐུལ་བ་ལས། །
ཆོས་ཀྱི་སྒྲ་དབྱངས་སྒྲོག་པ་ཡོད། ། །
རྒྱལ་སྲས་སྤྱོད་པའི་ཁུར་ཆེན་དེ། །
སྙིང་སྟོབས་བསྐྱེད་ནས་ཕྲག་ཏུ་ལོངས། །
བྱེ་བ་ཕྲག་བརྒྱའི་འཇིག་རྟེན་ཁམས། །
རླུང་དཀྱིལ་ཆེན་པོ་གཅིག་གིས་འདེགས། །
ཐེག་ཆེན་སེམས་བསྐྱེད་ཀྱིས་ཟིན་པའི། །
དགེ་རྩ་མི་ཟད་འཕེལ་བར་འགྱུར། །
ས་དང་བར་སྣང་དབྱིངས་ཀྱི་རླུང་། །
ཐམས་ཅད་མ་མོས་འཕེལ་བ་ཡིན །
སྦྱིན་པས་མཐོ་དམན་འབྲིང་གསུམ་གྱི། །
སྐྱེ་བོ་ཐམས་ཅད་བསྡུ་ནུས་ཏེ། །



ལེགས་པར་བཤད་པ་རླུང་གི་བསྟན་བཅོས། །
སྦྱིན་ལ་རྟག་ཏུ་བརྩོན་པ་དེའི། །
གྲགས་པ་རླུང་བཞིན་ཕྱོགས་བཅུར་ཁྱབ། །
རྒྱལ་སྲས་སྤྱོད་པ་ཀུན་བསྡུས་ནས། །
ཚུལ་ཁྲིམས་རིན་ཆེན་གསུམ་དུ་འདུ། །
ཡང་ཞིང་གཡོ་བའི་རིགས་གང་ཡིན། །
རླུང་གི་ཁམས་སུ་འདུ་བ་བཞིན། །
ཁམས་གསུམ་སེམས་ཅན་དགྲར་ལངས་ཀྱང་། །
བཟོད་པ་སྒོམ་ན་གྲོགས་སུ་ཁུག །
མེ་ལ་རླུང་གིས་དམག་དྲངས་ཚེ། །
དེ་ཀུན་མེ་ཡིས་གྲོགས་སུ་འགུག །
རྟག་གུས་སྦྱོར་བའི་རླུང་ཤུགས་ཀྱིས། །
བརྩོན་པའི་མེ་ཆེན་རབ་སྦར་ན། །
ཡང་དག་ཡེ་ཤེས་སྣང་བ་བརྒྱས། །
ལེ་ལོའི་བསྲེག་བྱ་མ་ལུས་ཟ། །



ལེགས་བཤད་བསྟན་བཅོས་ཕྱོགས་བསྒྲིགས།
བྱིང་རྒོད་རླུང་གིས་མ་གཡོས་ན། །
ཏིང་འཛིན་གསལ་ཞིང་བརྟན་པ་འགྲུབ། །
ཕྱོགས་མཚམས་རླུང་གིསས་མ་གཡོས་པའི། །
དྭངས་པའི་མཚོ་ནང་ཟླ་གཟུགས་བཞིན། །
ཇི་སྲིད་བདག་འཛིན་མ་བཟློག་པ། །
དེ་སྲིད་འཁོར་བར་སྡུག་བསྔལ་མྱོང་། །
དབུགས་ཀྱི་རྒྱུ་བ་མ་འགགས་བར། །
སྲོག་གི་དབང་བོ་གནས་པ་བཞིན། །
བདག་མེད་རྟོགས་པའི་མཚོན་རྣོན་གྱིས། །
ཉེས་བརྒྱའི་རྩ་བ་རྩད་ནས་གཅོད། །
བསྐལ་པའི་རླུང་ཤུགས་དྲག་པོ་ཡིས། །
འཇིག་རྟེན་འདི་ཀུན་འཇིག་པ་བཞིན། །
དེ་ནས་གསང་སྔགས་སྒོར་ཞུགས་ནས། །
དམ་སྡོམ་བསྲུང་བ་གཞིར་བཟུང་ན། །
44



ལེགས་པར་བཤད་པ་རླུང་གི་བསྟན་བཅོས། །
རླུང་ལྟར་མགྱོགས་པའི་ས་ཆོད་ཀྱིས། །
ཟུང་འཇུག་གོ་འཕང་མྱུར་དུ་འཐོབ། །
ཐ་མལ་སྣང་ཞེན་སྦྱོང་བའི་ཕྱིར། །
རླུང་གི་རྒྱལ་མཚན་ལྟར་བཀྲ་བའི། །
རྟེན་དང་བརྟེན་པའི་དཀྱིལ་འཁོར་ལ༑ །
ང་རྒྱལ་གསལ་སྣང་འདོན་པར་བྱ། །
བསྒོམས་པའི་སྟོབས་ཀྱིས་རླུང་དབུ་མར། །
ཞུགས་གནས་ཐིམ་གསུམ་བྱུང་བའི་མཐར། །
ཤིན་ཏུ་ཕྲ་བའི་རླུང་སེམས་གཉིས། །
ཆོས་གཟུགས་གཉིས་ཀྱི་སྐུ་རུ་ལྡང་། །
དེ་ལྟར་རླུང་གི་ཁྱད་པར་གྱིས། །
མཚོན་བྱེད་ཚིག་གི་སྦྱོར་བ་འདི། །
ལེགས་བཤད་ཆུ་ཡི་བསྟན་བཅོས་དེ། །
མཐོང་བའི་རྐྱེན་གྱིས་བྱས་པ་ལགས། །
46



ལེགས་བཤད་བསྟན་བཅོས་ཕྱོགས་བསྒྲིགས།
མཁས་དབང་དཀོན་མཆོག་བསྟན་པའི་སྒྲོན་མེའི་ལེགས་
བཤད་རྒྱ་མཚོ་ཆེན་པོ་དེ། །
རྣམ་དཔྱོད་བློ་ཡི་རླུང་གིས་བསྲུབས་ལས་འཇིག་རྟེན་ཡ་
རབས་སྤྱོད་ཚུལ་ནས། །
ཟུང་འཇུག་མངོན་དུ་བྱེད་པའི་བར་གྱི་ལམ་གྱི་རིམ་པ་་
མ་ལུས་པ། །
གཏན་ལ་འབེབས་བྱེད་བསྟན་བཅོས་འདི་ནི་སྔོན་་་་་་
བསགས་བསོད་ནམས་མཐུ་ལས་རྙེད། །
ཚུལ་འདིར་འབད་པའི་དགེ་བའི་མཐུས། །
ལུགས་གཉིས་བསླབ་བྱ་རླུང་བཞིན་དུ། །
འཇིག་རྟེན་ཀུན་ལ་ཡོངས་གྲགས་ནས། །
བླང་དོར་བྱེད་ལ་མཐུ་ལྡན་ཤོག །
ཅེས་ལུགས་ཟུང་བ་དན་གཡོ་བའི་ལེགས་བཤད་རླུང་གི་བསྟན་བཅོས་་་་
ཞེས་བྱ་བ་འདི་ནི་གུང་ཐང་དཀོན་མཆོག་བསྟན་པའི་སྒྲོན་མེས་མཛད་པའི་་་
ཆུའི་བསྟན་བཅོས་དེ་ཉིད་མིག་ལམ་དུ་གྱུར་ཅིང་། བླ་མ་རིན་པོ་ཆེ་རྣམ་རྒྱལ་



ལེགས་པར་བཤད་པ་རླུང་གི་བསྟན་བཅོས། །
བཟོད་པ་དེ་ཉིད་ཀྱིས་མཛད་པའི་ས་དང་མེའི་བསྟན་བཅོས་ཀྱང་ཡོད་པར་་་་
གྲགས་པས་ད་དུང་དེ་དག་གི་སྟེང་དུ་རླུང་གི་བསྟན་བཅོས་ཤིག་ཀྱང་བྱུང་་་་་
འབྱུང་བ་བཞིའི་བསྟན་བཅོས་ཆ་ཚང་བའི་རྐྱེན་གྱིས་བློ་གསལ་རྣམས་སྤྲོ་་་་་
སྐྱེས་ནས་བསྟན་བཅོས་དེ་དག་ལ་ཐོས་བསམ་གྱི་སྒོ་ནས་འཇུག་འདོད་ཆེ་བ་་་་
ཡོད་རེའི་བསམ་པས་ཀུན་ནས་བསླངས་ཏེ་བཀྲས་ལྷུན་དཀྱིལ་ཁང་གྲྭ་ཚང་གི་་
ཁྲི་འཛིན་པ༧དགེ་སློང་བློ་བཟང་སྦྱིན་པ་བདག་གིས་བྲིས་པ་ཡིན་པས་འདི་ལ་
ནོར་འཁྲུལ་གང་མཆིས་པ་ཐམས་ཅད་མཁས་པ་རྣམས་ཀྱིས་དག་པར་མཛད་དུ་
གསོལ། །



ལེགས་བཤད་བསྟན་བཅོས་ཕྱོགས་བསྒྲིགས་
༄༅། །འཇིག་རྟེན་མི་ཆོས་དང་འབྲེལ་བའི་བསླབ་
བྱ་གསལ་བར་སྟོན་པའི་ལེགས་བཤད་
ཟླ་བའི་བསྟན་བཅོས་ཞེས་
བྱ་བ་བཞུགས་སོ། །
དཀྱིལ་ཟུར་བློ་བཟང་སྦྱིན་པ།
ཨོཾ་བདེ་ལེགས་སུ་གྱུར་ཅིག །
ཚོགས་གཉིས་ཆུ་ཤེལ་ཁམས་ལས་གྲུབ། །
ཡོན་ཏན་ཆ་ཤས་ཡོངས་རྫོགས་ཤིང་། །
ཐུགས་རྗེའི་འོད་དཀར་འབུམ་སྤྲོ་བའི། །
ཐུབ་དབང་སྨྲ་བའི་ཟླ་བར་འདུད། །
ཆོས་དང་འཇིག་རྟེན་ཁྲིམས་ལུགས་གཉིས། །
འགལ་མེད་མཉམ་པོར་སྤྱོད་པའི་ཚུལ། །
རབ་གསལ་ཟླ་བའི་བསྟན་བཅོས་འདི། །
8



ལེགས་པར་བཤད་པ་ཟླ་བའི་བསྟན་བཅོས།
མགྲིན་པའི་མཚོ་ནས་འདོན་ལ་སྤྲོ། །
ཆོས་བཞིན་སྐྱོང་བའི་རྒྱལ་པོ་ལ། །
བརྟེན་ན་འབངས་ཀྱི་དོན་གཉིས་འགྲུབ། །
ཟླ་བའི་འོད་དཀར་ལ་བརྟེན་ན། །
ཚ་བའི་གདུང་བ་སེལ་བ་ཡིན། །
ཤེས་ལྡན་སློབ་ཚེ་ངལ་ན་ཡང་། །
རིམ་གྱིས་ཡོན་ཏན་ལྡན་པར་འགྱུར། །
ཟླ་བ་མར་ངོར་འགྲིབ་གྱུར་ཀྱང་། །
དཀར་པོའི་ཕྱོགས་སུ་རིམ་གྱིས་འཕེལ། །
བསོད་ནམས་མེད་པའི་སྐྱེ་བོ་ལ། །
འབྱོར་བ་ཐོབ་ཀྱང་ག་ལ་རྟག །
ཟླ་བ་ཡར་ངོར་རྒྱས་ན་ཡང་། །
ནག་པའི་ཕྱོགས་སུ་འགྲིབ་ལ་ལྟོས། །
བསོད་ནམས་ལྡན་པའི་སྐྱེ་བོ་ཡིས། །



ལེགས་བཤད་བསྟན་བཅོས་ཕྱོགས་བསྒྲིགས།
ལོངས་སྤྱོད་བཏང་ཡང་ངང་གིས་འདུ། །
ཟླ་འོད་ལ་བརྟེན་ལྗོན་ཤིང་གི །
ཡལ་ག་བཅད་ཀྱང་ངང་གིས་སྐྱེ། །
ཆོས་པས་གཉེན་ལ་ཆགས་སེམས་ཀྱིས། །
ཁྱིམ་གྱི་ཁ་འཛིན་བྱེད་པ་ནི། །
ཟླ་འོད་ཕོག་པའི་ཡི་དྭགས་རྣམས། །
ཚ་བས་གདུངས་དང་ཅིས་མི་མཚུངས། །
བློ་ལྡན་རྣམས་ཀྱིས་འཕགས་ནོར་བདུན། །
རིམ་གྱིས་བསགས་ན་དོན་ཆེན་འགྲུབ། །
ཡར་ངོའི་དུས་ཀྱི་ཟླ་ཚེས་དེ། །
རིམ་གྱིས་ཆ་ཤས་ཡོངས་སུ་རྫོགས། །
ཕྱོགས་ལྟུང་སྡང་ཤུགས་ལྡན་པ་ཡིས། །
མཐོ་ལ་འགྲན་སེམས་བྱེད་པ་ནི། །
མར་ངོའི་དུས་ཀྱི་ཟླ་བ་བཞིན། །
50



ལེགས་པར་བཤད་པ་ཟླ་བའི་བསྟན་བཅོས། །
རང་གི་བསོད་ནམས་ཉམས་པའི་རྒྱུ། ། །
མི་ལྕོགས་བྱ་བ་རྩོམ་པ་དང་། །
མི་ཐུབ་མཐོ་སར་སྡོད་འདོད་པ། །
བྱིས་པ་ཆུང་དུས་ཟླ་དཀྱིལ་ལ། །
སྤར་འཛིན་བྱེད་པར་འདོད་དང་མཚུངས། །
དེང་དུས་སྐྱེ་བོ་སར་འགྲོགས་ཚེ། །
ཡིད་བརྟན་ཐུབ་པ་དཀོན་པས་ན། །
མཆོག་གསུམ་ཟླ་བའི་དཀྱིལ་འཁོར་ལ། །
བློ་གཏོད་འཆོལ་ལ་གསོལ་བ་ཐོབ། །
འོན་ཀྱང་བཞིན་འཛུམ་ཚིག་འཇམ་གྱིས། །
མཐོ་དམན་འབྲིང་གསུམ་མགུ་བར་གྱིས། །
སྤྲིན་བྲལ་ཟླ་བའི་དཀྱིལ་འཁོར་ལ། །
འཇིག་རྟེན་ཐམས་ཅད་དགའ་བ་ཡིན། །
རང་ལ་བློ་གཏད་བཅོལ་བ་རྣམས། །



ལེགས་བཤད་བསྟན་བཅོས་ཕྱོགས་བསྒྲིགས།
བུ་བཞིན་བསྐྱངས་ནས་བསླབ་བྱ་སློབ། །
ཟླ་བས་འཇིག་རྟེན་ཀུནྡའི་ཚལ། །
གཉེན་བཞིན་བསྐྱངས་ནས་རྒྱས་པར་བྱེད། །
རང་ཉིད་ཡོན་ཏན་མང་ལྡན་ཡང་། །
ཉམ་ཆུང་དམན་ས་བཟུང་ན་མཛེས། །
ཤིན་ཏུ་དཀར་བའི་ཁང་བཟང་ལའང་། །
དགུང་ཟླའི་འོད་ཀྱིས་བྱུགས་ན་མཛེས། །
ལྷག་པར་ཆེ་ཆེ་མཐོ་མཐོ་དང་། །
མཇལ་ཚེ་དམའ་དམའ་ཞུམ་ཞུམ་གྱིས། །
ཚ་བས་གདུངས་ལ་ཟླ་ཟེར་བཞིན། །
རང་ལ་དམ་དུམ་ཕན་པར་འགྱུར། །
ཡིད་བརྟན་ཐུབ་པའི་གྲོགས་བཤེས་ནི། །
ཐག་རིང་ཡུལ་ན་གནས་ཀྱང་ཕན། །
དཔག་ཚད་དུ་མའི་བར་གནས་པའི། །



ལེགས་པར་བཤད་པ་ཟླ་བའི་བསྟན་བཅོས།
འོད་དཀར་ཅན་དང་ཀུནྡ་བཞིན། །
ཆོས་བཞིན་སྤྱོད་པའི་བློ་ལྡན་གྱིས། །
རྙེད་བཀུར་གྲགས་འདོད་ཆེ་ན་ཉམས། །
དྲི་ཞིམ་ལྡན་པའི་པདྨས་ཀྱང་། །
ཟླ་བའི་འོད་ཟེར་བསྟེན་ན་ཟུམ། །
ཡ་རབས་སྐྱེ་བོའི་སྤྱི་བོ་རུ། །
ཡོན་ཏན་ལྡན་པ་བསྟེན་ན་མཛེས། །
གངྒཱ་འཛིན་གྱི་གཙུག་རྒྱན་དུ། །
ཟླ་བའི་དཀྱིལ་འཁོར་མཛེས་པ་བཞིན། །
ཆོས་དང་འགལ་བའི་ལས་གཅིག་གིས། །
གཅིག་ལ་ཕན་ཀྱང་རང་ལ་གནོད། །
ཟླ་བའི་དཀྱིལ་འཁོར་ཤར་བའི་ཚེ། །
ཀུནྡ་བཞད་ཀྱང་པདྨ་ཟུམ། །
མཁས་པས་ཕྱོགས་ལྷུང་ཡོངས་དོར་ནས། །



ལེགས་བཤད་བསྟན་བཅོས་ཕྱོགས་བསྒྲིགས།
གཞན་གྱི་དོན་ལ་ཞུགས་གྱུར་ན། །
ཟླ་ཉིའི་སྣང་བས་སེམས་ཅན་ལ། །
ཉེ་རིང་མེད་པ་འདི་དང་མཚུངས། །
དཔེ་མཁྱུད་བྱེད་པའི་གདམས་ངག་དེས། །
སློབ་བུའི་རེ་བ་སྐོང་ནུས་མིན། །
སྤྲིན་ཁྲོད་ཟླ་བའི་འོད་སྣང་ལས། །
སྒྲོན་མེའི་འོད་ལ་བརྟེན་ན་བཟང་། །
སེམས་བསྐྱེད་ལྡན་པའི་བཤེས་གཅིག་གིས། །
མཁའ་ཁྱབ་འགྲོ་བའི་དོན་བྱེད་ནུས། །
ཟླ་བའི་དཀྱིལ་འཁོར་གཅིག་གིས་ཀྱང་། །
གླིང་བཞི་ཀུན་གྱི་མུན་པ་སེལ། །
ཡོན་ཏན་མེད་ན་རྒྱུན་གོས་ཀྱིས། །
བརྒྱན་ཀྱང་དགའ་བ་བསྐྱེད་ནུས་མིན། །
རི་མོར་བྲིས་པའི་ཟླ་བ་དེ། །



ལེགས་པར་བཤད་པ་ཟླ་བའི་བསྟན་བཅོས། །
མཛེས་ཀྱང་མཛེས་པ་ཙམ་དུ་ཟད། །
གཞུང་གཅིག་ཤེས་པ་མང་པོའི་དབུས། །
གནས་ལྔ་རིག་པའི་མཁས་པ་མཆོག །
རྒྱུ་སྐར་བྱེ་བའི་དབུས་སུ་ནི། །
ཟླ་བའི་དཀྱིལ་འཁོར་འགྲན་ཟླ་མེད། །
ལོངས་སྤྱོད་ཆོས་ཀྱིས་མི་བསྒྲུབ་པར། །
གཡོ་སྒྱུས་སྒྲུབ་འདོད་འཁྲུལ་བ་ཡིན། །
དབང་ཤེས་འཁྲུལ་བའི་གང་ཟག་ལ། །
ཟླ་བ་གཉིས་སུ་སྣང་བ་བཞིན། །
རིགས་གཟུགས་སྟོབས་འབྱོར་ལྡན་ན་ཡང་། །
ཡོན་ཏན་མེད་ན་གཞན་ཕན་དཀའ། །
ཉིན་པར་ཟླ་བ་ཤར་ན་ཡང་། །
འོད་ཟེར་སྤྲོ་བའི་གོ་སྐབས་མེད། །
མཆོད་སྦྱིན་གང་ཡང་མི་ནུས་པའི། །



ལེགས་བཤད་བསྟན་བཅོས་ཕྱོགས་བསྒྲིགས།
ནོར་རྫས་ཇི་ཙམ་ཡོད་ཀྱང་ཅི། །
ཆུ་ནང་ཟླ་བའི་དཀྱིལ་འཁོར་དེ། །
དྭངས་ཤིང་གསལ་ཡང་སྙིང་བོ་མེད། །
ནོར་དང་ལོངས་སྤྱོད་མི་ལྡན་ན། །
རིགས་རུས་མཐོ་ཡང་བརྩི་བ་ཉུང་། །
ཟླ་བ་འོད་ཟེར་ལྡན་ན་ཡང་། །
སྤྲིན་གྱིས་བསྒྲིབས་ན་རེ་བ་ཉུང་། །
ཆོས་ཀྱི་དབྱིངས་ཀྱིས་ཀུན་ལ་ཁྱབ། །
བདག་ཉིད་ཆེན་པོ་ཀུན་ལ་བྱམས། །
རྒྱལ་བའི་མཁྱེན་པས་ཀུན་ལ་ཁྱབ། །
ཟླ་ཉིའི་འོད་སྣང་ཀུན་ལ་སྙོམས། །
ཟླ་ཉིའི་བགྲོད་པ་ཟད་བར་དུ། །
དུ་མའི་འགྲོ་ལ་ཕན་བཞེད་ན། །
ན་རྒ་འཆི་བ་མ་བྱུང་བར། །



ལེགས་པར་བཤད་པ་ཟླ་བའི་བསྟན་བཅོས
བར་མཚམས་མེད་པར་ཆོས་ལ་སྤྱོད། །
མདོར་ན་དུས་དང་རྣམ་པ་ཀུན། །
མཁས་པའི་ལེགས་བཤད་ལ་བལྟས་ནས། །
ཚིག་དོན་རྣམས་ལ་དཔྱད་གྱུར་ན། །
བློ་གྲོས་ཡར་ངོའི་ཟླ་བཞིན་འཕེལ། །
འཇིག་རྟེན་མི་ཆོས་ལེགས་ཤེས་པ། །
དེ་ལ་དམ་པའི་ཆོས་མི་དཀའ། །
དེས་ན་ཟླ་བའི་བསྟན་བཅོས་འདིར། །
ཞུགས་ལ་རང་གཞན་དོན་སྒྲུབས་ཤིག །
དེ་ལྟར་ཟླ་བའི་ཁྱད་པར་གྱིས། ། །
མཚོན་པའི་བསླབ་བྱ་མདོར་བསྡུས་ནི། །
གུང་ཐང་འཇམ་པའི་དབྱངས་ཉིད་ཀྱི། །
གཞུང་ལ་བརྟེན་ནས་བྱས་པ་ལགས། །
ལེགས་ཉེས་རྣམ་དབྱེ་ཅུང་ཟད་ཤེས་པའི་བདག་བློའི་ཆུ་



ལེགས་བཤད་བསྟན་བཅོས་ཕྱོགས་བསྒྲིགས།
གཏེར་དབུས་ནས་ཐོན། །
ལྷག་བསམ་དག་པའི་ཆ་ཤས་ཡོངས་རྫོགས་སྤྱོད་ཚུལ་་་་
གསལ་བྱེད་འོད་དཀར་གྱིས། །
བློ་ཡི་རྒྱ་མཚོ་འཕེལ་དང་ལྷན་ཅིག་འཇིག་རྟེན་སྙིང་གི་་
མུན་སེལ་བའི། །
ལེགས་བཤད་ཟླ་བའི་དཀྱིལ་འཁོར་འདི་ནི་འདྲེན་བྱེད་
བདུད་རྩིར་བསྟེན་པར་རིགས། །
འདིར་འབད་ལེགས་བྱས་ཀི་ལ་ཤར། །
སྟོན་ཀའི་ཟླ་ཟེར་ཕོག་པ་བཞིན། །
རབ་དཀར་ཇི་སྙེད་མཆིས་པ་དེ། །
སངས་རྒྱས་ཐོབ་པའི་རྒྱུར་གྱུར་ཅིག །
ཅེས་འཇིག་རྟེན་མི་ཆོས་དང་འབྲེལ་བའི་བསླབ་བྱ་གསལ་བར་སྟོན་པའི་
ལེགས་བཤད་ཟླ་བའི་བསྟན་བཅོས་ཞེས་བྱ་བ་འདི་ནི་མཁས་དབང་དཀོན་་་་་
མཆོག་བསྟན་པའི་སྒྲོན་མེས་མཛད་པའི་ཤིང་གི་བསྟན་བཅོས་དེ་ཉིད་ངོ་མཚར་
པར་མཐོང་ནས་བསྔགས་བརྗོད་མང་དུ་བྱས་པ་ན་རང་གི་ཟླ་བོ་བཀའ་ཆེན་་་་
རྒྱུན་བསྐང་བ་ནས་ཁྱེད་ནས་ཀྱང་འདི་དང་མཐུན་པའི་ལེགས་བཤད་ཅིག་་་་་
5



ལེགས་པར་བཤད་པ་ཟླ་བའི་བསྟན་བཅོས།
བགྱིད་དགོས་ཞེས་སྐུལ་མ་བྱུང་བ་ལ་བརྟེན་ནས་བཀྲས་ལྷུན་དཀྱིལ་ཁང་གྲུ་་་་
ཚང་གི་ཁྲི་འཛིན་པ༧དགེ་སློང་བློ་བཟང་སྦྱིན་པ་བདག་གིས་བྲིས་པ་ཡིན་པས་
འདི་ལ་ནོར་འཁྲུལ་གང་མཆིས་པ་ཐམས་ཅད་མཁས་པ་རྣམས་ཀྱིས་དག་པར་
མཛད་དུ་གསོལ།། །།མངྒ་ལཾ།།
59



ལེགས་བཤད་བསྟན་བཅོས་ཕྱོགས་བསྒྲིགས།
༄༅། །ལེགས་པར་བཤད་པ་ཤིང་གི་བསྟན་
བཅོས་ལུགས་གཉིས་ཡལ་འདབ་བརྒྱ་
ལྡན་ཞེས་བྱ་བ་བཞུགས་སོ།།
གུང་ཐང་བསྟན་པའི་སྒྲོན་མེ།
ཨོཾ་བདེ་ལེགས་སུ་གྱུར་ཅིག །
རིན་ཆེན་སེམས་ཀྱི་རྩ་བ་བརྟན། །
རླབས་ཆེན་ཚོགས་གཉིས་ཡལ་ག་རྒྱས། །
སྐུ་གསུམ་འབྲས་བཟང་སྙེ་མས་དུད། །
སངས་རྒྱས་ལྗོན་པ་དེ་ལ་འདུད། །
སྣང་བ་དཔེ་རུ་ཤར་བ་ཡི། །
རྣལ་འབྱོར་དེ་ལ་གདམས་ངག་མང་། །
ནགས་ཀླུང་སྟུག་པོའི་དོ་ར་རུ། །
ཤིང་ལོའི་ཕུང་པོ་ཟད་པ་མེད། །
60



ལེགས་པར་བཤད་པ་ཤིང་གི་བསྟན་བཅོས།
དཔག་བསམ་ཤིང་ལ་བརྟེན་བྱས་ན། །
དགོས་འདོད་ཐམས་ཅད་ཆར་དུ་བསྙིལ། །
དེ་བཞིན་བཤེས་གཉེན་དམ་པ་ལ། །
བརྟེན་ན་ལེགས་ཚོགས་ལྷུན་གྱིས་གྲུབ། །
བཤེས་ལ་མི་གུས་སྐྱེ་བོ་དེས། །
གཞུང་བརྒྱ་ཤེས་ཀྱང་དོན་མི་འགྱུར། །
ཤིང་སྐམ་ལོ་བརྒྱ་ཆུར་འཕངས་ཀྱང་། །
ལོ་འདབ་སྐྱེ་བ་སྲིད་ན་མེད། །
དད་ལྡན་རང་བཞིན་བཟང་པོ་དེར། །
ཚིགས་བཅད་གཅིག་ཙམ་གྱིས་ཀྱང་ཕན། །
རྐང་འཐུང་གསར་བའི་མྱུ་གུ་དེ། །
ཆུ་ཆར་གཟེགས་མ་ཡིས་ཀྱང་འཕེལ། །
ཚེར་མ་ཅན་དང་དུག་ཤིང་གིས། །
མི་དགོས་བཞིན་དུ་ས་འདི་གང་། །



ལེགས་བཤད་བསྟན་བཅོས་ཕྱོགས་བསྒྲིགས།
མི་ཁོམ་ངན་སོང་སྐྱེ་བ་ནི། །
ས་ཡི་རྡུལ་བཞིན་གྲངས་ལས་འདས། །
ཙན་དན་ས་མཆོག་ལྗོན་པ་དེ། །
འཇིག་རྟེན་འདི་ན་སྲིད་པ་ཙམ། །
དལ་འབྱོར་ཚང་བའི་རྟེན་བཟང་ཡང་། །
བརྒྱ་ལམ་ཐོབ་པ་མ་བཀག་ཙམ། }
དལ་འབྱོར་སྙིང་བོ་མ་བླངས་ན། །
དུད་འགྲོའི་རྟེན་དང་གཉིས་སུ་མེད། །
ཨ་མྲའི་འབྲས་བུ་མི་སྤྱོད་ན། །
ཨེ་རཎྜ་དང་ཁྱད་པར་ཅི། །
མདངས་དང་ལོ་འབྲས་མེ་ཏོག་སོགས། །
ལྗོན་པ་གཅིག་ཀྱང་དུས་ཀྱིས་འགྱུར། །
སྐྱེ་རྒ་ན་དང་འཆི་བ་ཡི། །
ཟློས་གར་སྐད་ཅིག་སྐད་ཅིག་བསྒྱུར། །



ལེགས་པར་བཤད་པ་ཤིང་གི་བསྟན་བཅོས།
རིང་དུ་འབྲེལ་བའི་ཤིང་ལོ་དེ། །
ལན་གཅིག་བྲུལ་བ་སླར་མི་འབྱོར། །
མཛའ་བ་ཡུན་རིང་འཁོད་འཁོད་ནས། །
ནམ་ཞིག་གཏན་དུ་འབྲལ་བར་འགྱུར། །
སྡོང་བོ་གཤག་གཏུབ་དྲས་པ་ཡིས། །
ཤིང་མཁན་མྱུར་དུ་ངལ་བར་འགྱུར། །
བསྐལ་པར་དེ་འདྲའི་ལས་བསྒྲུབས་ཀྱང་། །
དམྱལ་སྲུང་རྣམས་ནི་ངལ་བ་མེད། །
ཇི་སྲིད་མི་དགེ་མ་ཟད་པ། །
དེ་སྲིད་སྡུག་བསྔལ་འཁོར་མོར་མྱོང་། །
དུག་གི་ས་བོན་གནས་ཀྱི་བར། །
དུག་ལོ་སྐྱེ་བ་ཆོས་ཉིད་ཡིན། །
གང་ཞིག་གསུམ་ལ་སྐྱབས་སོང་བ། །
དེ་ལ་སྲིད་ཞིའི་རྒུད་པ་མེད། །
E༢



ལེགས་བཤད་བསྟན་བཅོས་ཕྱོགས་བསྒྲིགས།
ལྗོན་པ་ཆེ་ལ་བརྟེན་པ་དེར། །
གཅན་གཟན་གདུག་པས་གཙེ་མི་ནུས། །
རྩ་བ་རུལ་བའི་ལྗོན་པ་ལ། །
བརྟེན་པར་བྱེད་པ་བླུན་པོའི་རྟགས། །
རང་ཡང་འཁོར་བར་བྱིང་བ་ལ། །
སྐྱབས་སུ་འཛིན་རྣམས་ཀྱེ་མ་འཁྲུལ། །
དུག་དང་སྨན་གྱི་མྱུ་གུ་ལས། །
འབྲས་བུ་འཚོལ་བ་འགར་ཡང་མེད། །
དགེ་དང་མི་དགེའི་ལས་ལས་ཀྱང་། །
འབྲས་བུ་གཞན་འབྱུང་གནས་མ་ཡིན། །
ཐོག་མེད་དུས་ནས་བསགས་པའི་ལས། །
བསྐལ་པ་བརྒྱར་ཡང་ཆུད་མི་ཟ། །
ཏ་ལའི་ཤིང་འབྲས་སྟོང་ཕྲག་ལོར། །
སྐམ་ཡང་རླན་དང་འཕྲད་ན་སྐྱེ། །
64



ལེགས་པར་བཤད་པ་ཤིང་གི་བསྟན་བཅོས།
ས་བོན་ཆུང་སྨིན་རྒྱ་གྲོ་ཏའི། ། །
ཡལ་འདབ་རྒྱས་པས་རྒྱང་གྲགས་ཁེབས། །
ཁམ་གཅིག་ཟས་ཀྱི་སྦྱིན་པས་ཀྱང་། །
འབྲས་བུ་འཁོར་ལོས་བསྒྱུར་བ་འཐོབ། །
རྣམ་བཀྲ་སྲིད་པའི་འཁོར་ལོ་འདིར། །
དོན་ལྡན་སྙིང་བོ་འགའ་མ་མཆིས། །
ཆུ་ཤིང་རློན་པའི་སྡོང་བོ་ལ། །
རྩེ་རྟིང་ཀུན་ན་སྙིང་བོ་མེད། །
ལྗོན་ཤིང་ལོ་བརྒྱར་སྐྱེས་པ་ཡང་། །
ནམ་ཞིག་ཚེ་ན་འགྱེལ་བར་འགྱུར། །
སྲིད་པའི་རྩེ་མོར་ཕྱིན་ནས་ནི། །
སླར་ཡང་མི་བཟད་ངན་འགྲོར་འགྲོ། །
བུར་ཤིང་ཁུ་བས་རབ་བསྒོས་ན། །
ཏིག་ཏའི་ཁ་བ་སེལ་བར་ནུས། །
65



ལེགས་བཤད་བསྟན་བཅོས་ཕྱོགས་བསྒྲིགས།
ལམ་གྱི་བདེན་པ་རབ་གོམས་པས། །
སྡུག་བསྔལ་རྩ་བ་ཀུན་འབྱུང་སྤོང་། །
ཀ་གདུང་ལྕམ་དང་དྲལ་མ་རྣམས། །
ཚོགས་པས་ཡིད་འོང་ལྡིང་ཁང་སྟེ། །
ལྷག་པའི་བསླབ་པ་གསུམ་ཚོགས་པས། །
ཐར་པ་དམ་པའི་ཁང་བཟང་འགྲུབ། ། །
ཛནུའི་ས་བོན་དེའི་ས་བོན། །
གཞན་ལས་སྐྱེ་ཕྱིར་ཐོག་མ་མེད། །
མཐའ་མེད་འཁོར་བར་སྐྱེས་པ་ན། །
ཕ་མར་མ་གྱུར་སུ་ཞིག་ཡོད། །
རྟ་གླང་བརྒྱ་ཡི་ཁུར་ལྕི་བ། །
ཤིང་རྟ་ཆེན་པོ་གཅིག་གིས་འདྲེན། །
ཉན་རང་ཀུན་གྱིས་མ་ལོངས་པའི། །
ཁུར་དེ་རྒྱལ་སྲས་ཕྲག་ན་མཛེས། །



ལེགས་པར་བཤད་པ་ཤིང་གི་བསྟན་བཅོས། །
ཤིང་གཞན་འབྲས་བུ་བླངས་པས་འཛད། །
དཔག་བསམ་ཤིང་འབྲས་ཟད་པ་མེད། །
དགེ་བ་གཞན་འབྲས་སྤྱད་པས་འཛད། །
བྱང་ཆུབ་སེམས་དགེ་ཕྱིར་ཞིང་འཕེལ། །
ཡོངས་སྨིན་འབྲས་བུས་སྤ་བ་ཡི། །
རྐང་འཐུང་དེ་ལ་སྐྱེ་བོ་འདུ། །
འཇུངས་མེད་གཏོང་བའི་དཔལ་ཡོན་ཅན། །
དེ་ཡིས་སྐྱེ་དགུའི་རེ་བ་སྐོང་། །
མངོན་པར་མཐོ་དང་ངེས་ལེགས་ཀྱི། །
རྩ་བ་ཚུལ་ཁྲིམས་ལས་གཞན་མེད། །
ཡལ་འདབ་གཡུར་དུ་ཟ་བ་ཡི། །
རྩ་བ་སྡོང་བུ་ཉག་གཅིག་ཡིན། །
ཚེར་མ་ཟུག་པའི་ལན་དུ་སླར། །
ཁུ་ཚུར་རྡེག་པ་བཞད་གད་རྒྱུ། །
67



ལེགས་བཤད་བསྟན་བཅོས་ཕྱོགས་བསྒྲིགས།
གནོད་བྱེད་ལ་ཡང་སླར་ཁྲོ་བ། །
རང་ཉིད་ཉམས་པའི་རྒྱུ་རུ་ཟད། །
རྒྱུ་དུས་བརྩོན་པ་མང་བཏང་ན། །
འབྲས་དུས་ཡོན་ཏན་ཐམས་ཅད་སྐྱེ། །
རྩ་བ་རླན་དང་མ་བྲལ་ན། །
རྩེ་མོར་ལོ་འབྲས་སྨིན་པར་འགྱུར། །
སྡོང་བོ་རླུང་གིས་ཆེར་བསྐྱོད་ན། །
འབྲས་སུ་ས་ལ་འཁྲུལ་བ་ལྟར། །
བྱིང་རྒོད་གཡེང་བས་རབ་གཡོས་པས། །
ཏིང་འཛིན་དམིགས་པ་སྟོར་བར་བྱེད། །
བསམ་གཏན་རྣམ་པར་དག་པ་ལས། །
མངོན་ཤེས་ལ་སོགས་ཡོན་ཏན་འབྱུང་། །
སྡོང་བུ་ཉམས་པ་མེད་གྱུར་ན། །
མེ་ཏོག་གེ་སར་མགོ་ལྕོག་ལྡེམ། །
68



ལེགས་པར་བཤད་པ་ཤིང་གི་བསྟན་བཅོས།
ཤིང་གི་རལ་གྲི་གཡུལ་གྱི་ངོར། །
འཕྱུར་བ་དགྲ་ཡི་དགའ་སྟོན་ཡིན། །
ལྟར་སྣང་ཉི་ཚེའི་ལྟ་བ་ཡིས། །
སྲིད་རྩ་གཅོད་འདོད་ཀྱེ་ཧུད་མཚར། །
ཧ་རི་ཙན་དན་བཟང་པོ་ཡིས། །
ལུས་ཀྱི་ཚ་གདུང་སེལ་བར་བྱེད། །
སྙིང་རྗེའི་བཅུད་ལྡན་ལྟ་བ་ཡིས། །
དུག་གསུམ་ནད་བརྒྱ་དྲུངས་ནས་འབྱིན། །
ཤིང་ལས་སྐྱེས་པའི་སྲིན་འབུ་ཡིས། །
ཤིང་དེ་ཟད་པར་བྱེད་པ་བཞིན། །
འདོད་ཆགས་ལས་སྐྱེས་ཡེ་ཤེས་ཀྱིས། །
འདོད་ཆགས་ཉེས་པ་ཞི་བར་བྱེད། །
ཤིང་སྐྱ་རླན་གྱིས་ཟིན་པ་ལས། །
བཻཌུར་མདངས་སུ་འཕོ་བ་ལྟར། །
69



ལེགས་བཤད་བསྟན་བཅོས་ཕྱོགས་བསྒྲིགས།
ཐ་མལ་སྣང་བ་འོད་གསལ་གྱིས། །
སྦྱངས་ཏེ་དག་པའི་ལྷ་སྐུར་ལྡང་། །
ཡལ་འདབ་ཡོངས་སུ་རྫོགས་པ་ཡི། །
ལྗོན་པའི་གྲིབ་མ་ཀུན་ཏུ་བསིལ། །
ཡོན་ཏན་མ་ལུས་རྫོགས་པ་ཡི། །
རྒྱལ་བ་སྐྱེ་དགུའི་མགོན་དུ་གྱུར། །
དེ་ལྟར་ཤིང་གི་བསྟན་བཅོས་ལས། །
ཆོས་ཀྱི་ལམ་བསྟན་སརྒ་སྟེ། །
ད་ནི་འཇིག་རྟེན་ཚུལ་ལུགས་འགའ། །
བཤད་དོ་རྣ་བ་བླགས་ཏེ་ཉོན། །
ཆོས་ལྡན་རྒྱལ་པོའི་གཟི་བྱིན་གྱིས། །
དགྲ་སྡེ་རྣམས་ཀྱང་དབང་དུ་འདུ། །
མ་ལ་ཡར་སྐྱེས་དྲི་བསུང་དེ། །
བུང་བ་འགུགས་པའི་ཕོ་ཉ་ཡིན། །
10



ལེགས་པར་བཤད་པ་ཤིང་གི་བསྟན་བཅོས།
རྒྱལ་ངན་ཆབ་འབངས་གཟིར་བ་དེར། །
ནམ་ཞིག་གཡོག་ཀྱང་འཁོར་མི་འགྱུར། །
སྲན་ཕུང་དབྱུག་པས་གཏོར་ན་ཡང་། །
དབྱུག་པའི་ངོས་ལ་འབྱར་མི་སྲིད། །
བློན་དང་འབངས་ཀྱིས་མ་བཀུར་ན། །
རྒྱལ་པོ་ཆེན་པོ་ཇི་ལྟར་གནས། །
གདུང་མ་ཀ་བས་མ་བཏེགས་ན། །
རྒྱལ་པོའི་ཕོ་བྲང་གང་ལས་འབྱུང་། །
རྗེ་དཔོན་བཟང་པོའི་བཀའ་དྲིན་གྱིས། །
གཡོག་འཁོར་མངའ་ཐང་དར་བར་གྱུར། །
ལྗོན་པ་ཆེ་ལ་བརྟེན་པ་ཡིས། །
འཁྲི་ཤིང་རྩེ་མོ་དགུང་ལ་བསྙེགས། །
ཚེར་མའི་ཤིང་ལ་བརྟེན་བྱས་ན། །
གནད་དུ་ཟུག་པའི་སྡུག་བསྔལ་སྐྱེ། །



ལེགས་བཤད་བསྟན་བཅོས་ཕྱོགས་བསྒྲིགས།
སྐྱེ་བོ་ངན་ལ་བརྟེན་བྱས་ཀྱང་། །
ཕྱི་ཕྱིར་སྡུག་བསྔལ་འབའ་ཞིག་བསྐྱེད། །
ཆབ་འབངས་བདེ་སྐྱིད་རྒྱས་པ་དེ། །
རྗེ་དཔོན་ཉིད་ཀྱི་ཆེ་བའི་རྟགས། །
རབ་རྒྱས་ཡལ་གའི་ཁྱོན་ཡངས་པ། །
སྡོང་བོ་རྩ་བའི་མཛེས་རྒྱན་ཡིན། །
གཡོག་འཁོར་རྒུད་པའི་སྡེ་དཔོན་དེ། །
རང་ཉིད་འབྱོར་ཡང་ངོ་ཚའི་རྒྱུ། །
སྡོང་བོ་ཅི་ཙམ་སྦོམ་ན་ཡང་། །
ཡལ་འདབ་མེད་ན་གཅེར་བུ་ཡིན། །
སྡོང་རུལ་རྩ་བར་གནས་པའི་མི། །
ཉིན་མཚན་ཀུན་ཏུ་བག་ཕེབས་བྲལ། །
གཙོ་བོ་ངན་པའི་གཡོག་འཁོར་ཡང་། །
རྟག་ཏུ་སེམས་ཁྲལ་གདུང་བས་གཟིར། །
72



=
ལེགས་པར་བཤད་པ་ཤིང་གི་བསྟན་བཅོས། །
དཔོན་ངན་གཡོག་འཁོར་བྲོས་ན་ཡང་། །
སྡེ་དཔོན་བཟང་པོས་བསྐྲད་ཀྱང་འདུ། །
ཚེར་ཤིང་འབོར་བའི་བླ་མ་ར། །
ཙཱུ་ཏའི་ཤིང་ལས་བསྐྲད་ཀྱང་འཁོར། །
རྗེ་དཔོན་གསར་ཚེ་བྱམས་བྱེད་ཀྱང་། །
ཕྱི་ནས་བསྒྲུབ་དཀའི་དཔྱ་ཁྲལ་འབེབས། །
ཤིང་ལ་ཆར་སྐྱོབ་བྱེད་མོད་ཀྱང་། །
རྗེས་སུ་ཐིགས་ཕྲེང་ལྕི་བར་འབབ། །
ལྗོན་པའི་གྲིབ་བསིལ་ཀུན་ལ་སྙོམས། །
ཉི་ཟླའི་སྣང་བ་ཀུན་ལ་སྙོམས། །
སྤྲིན་གྱི་ཆུ་ཆར་ཀུན་ལ་སྙོམས། །
རྒྱལ་པོའི་བཀའ་ཁྲིམས་ཀུན་ལ་སྙོམས། །
གཙོ་བོ་བཟང་ཡང་འཁོར་ངན་ན། །
དེ་ཡི་དྲུང་དུ་བསྙེན་པར་དཀའ། །
13



ལེགས་བཤད་བསྟན་བཅོས་ཕྱོགས་བསྒྲིགས་
གདུག་པའི་སྦྲུལ་གྱིས་དཀྲིས་པ་ཡི། །
ཙན་དན་ལྗོན་པ་སུ་ཡིས་བརྟེན། །
ཕྱི་ནང་སྨིན་དང་མ་སྨིན་པའི། །
ཨ་མྲའི་འབྲས་བུ་རིགས་བཞིར་གསུངས། །
མི་ཡང་སེམས་དང་སྤྱོད་པ་གཉིས། །
དག་དང་མ་དག་དབྱེ་བ་མང་། །
མཁས་པ་ཡོན་ཏན་ཀུན་ལྡན་དེ། །
རློམ་སེམས་མེད་པར་ཞི་ཞིང་དུལ། །
སྙེ་མའི་ཁུར་གྱིས་ལྗིད་པ་ཡི། །
ལྗོན་ཤིང་རྩེ་མོ་དུད་དེ་གནས། །
ཡོན་ཏན་མེད་པའི་སྐྱེ་བོ་དེ། །
ང་རྒྱལ་མགོ་འཕང་ཅི་ལས་མཐོ། །
འབྲས་བུའི་བཅུད་ཀྱིས་མ་བཟུང་བའི། }
ལྗོན་པ་རེངས་པ་ཆོས་ཉིད་ཡིན། །
༢A



ལེགས་པར་བཤད་པ་ཤིང་གི་བསྟན་བཅོས། །
ལྷན་སྐྱེས་ཡོན་ཏན་མེད་གྱུར་ན། །
ཕྱི་ཚུལ་བཅོས་པས་ཅི་ལ་ཕན། །
ཡལ་འདབ་མེད་པའི་ཤིང་སྐམ་དེར། །
ཅོད་པན་བཏགས་ཀྱང་ག་ལ་མཛེས། །
བསླབ་སྦྱང་དུས་ན་གཡེལ་བ་དེས། །
མཁས་འདོད་རེ་བ་འབྲས་མེད་ཡིན། །
མེ་ཏོག་སད་ཀྱིས་ཁྱེར་བ་ཡི། །
ཤིང་ལ་འབྲས་བུའི་རེ་བ་མེད། །
བློ་གྲོས་རྩལ་དང་མི་ལྡན་ན། །
གོ་ས་མཐོ་ཡང་ཁྲེལ་བའི་གཞི། །
ཤིང་ལས་བྱས་པའི་སེང་གེ་དེ། །
འཇིགས་འཇིགས་འདྲ་ཡང་སྙིང་བོ་མེད། །
དྲི་ཞིམ་བསུང་དང་མི་ལྡན་ན། །
ཙན་དན་ཡིན་ཞེས་སྨྲས་ཀྱང་རྫུན། །
75



ལེགས་བཤད་བསྟན་བཅོས་ཕྱོགས་བསྒྲིགས།
དམ་པའི་ཚུལ་དང་མི་མཐུན་ན། །
དམ་པར་ཁས་འཆེ་དོན་དང་བྲལ། །
དམན་པ་རྒྱལ་སར་བཏོན་ན་ཡང་། །
མ་རབས་སྤྱོད་པའི་རྗེས་སུ་འཇུག །
ཆུ་ཤིང་གྱེན་དུ་སྐྱེས་ན་ཡང་། །
འདབ་མ་ཐུར་དུ་འཕྱང་བར་འགྱུར། །
ཨ་གར་དུམ་བུ་བརྒྱར་གཏུབས་ཀྱང་། །
ལྷན་སྐྱེས་དྲི་བཟང་མི་གཏོང་ལྟར། །
དམ་པ་ཅི་ཙམ་རྒུད་ན་ཡང་། །
བཟང་པོའི་རང་བཞིན་ག་ལ་འདོར། །
ཤུག་པའི་ལོ་མ་མེར་བཅུག་ན། །
ལྷག་པར་དྲི་བཟང་རྒྱས་པ་བཞིན། །
དམ་པ་རྣམས་ལ་གནོད་བྱས་པས། །
ཕྱིར་ཞིང་དེ་ཡི་ཆེ་བ་འདོན། །
76



ལེགས་པར་བཤད་པ་ཤིང་གི་བསྟན་བཅོས།
དམ་པ་དབེན་པར་གནས་ན་ཡང་། །
གྲགས་སྙན་ལྷ་ཡིས་སྒྲོག་པར་བྱེད། །
ལྷོ་ཡི་རི་ལས་སྐྱེས་པ་ཡི། །
ཙན་དན་དྲི་བསུང་རླུང་གིས་འགྱེད། །
འཁྱོགས་པའི་ཤིང་དེ་བསྲངས་ན་ཡང་། །
རླན་དང་འཕྲད་ཚེ་ཡ་ཡོར་འགྱུར། །
རང་བཞིན་ངན་པ་བཅོས་ན་ཡང་། །
རྐྱེན་དང་འཕྲད་ཚེ་རང་མཚང་སྟོན། །
ཀླད་ཆུང་རང་བཞིན་ངན་པ་ལ། །
ཡོན་ཏན་ཡོད་ཀྱང་ཕན་མི་ཐོགས། །
རྩ་བ་དུག་ཏུ་གནས་པ་ཡི། །
མེ་ཏོག་མཛེས་ཀྱང་སུ་ལ་མཁོ། །
ཙན་དན་ཤུག་པའི་ཀ་བ་གཉིས། །
གདུང་མ་འདེགས་པའི་ནུས་པ་མཚུངས། །
77



ལེགས་བཤད་བསྟན་བཅོས་ཕྱོགས་བསྒྲིགས།
སྙིང་སྟོབས་ལྡན་ན་དབུལ་ཕྱུག་གཉིས། །
བྱ་བ་བྱེད་པའི་དུས་སུ་འདྲ། །
ལོངས་སྤྱོད་མངའ་ཐང་མཉམ་ན་ཡང་། །
བཟང་ངན་ལས་ལ་སྦྱར་ན་ཤེས། ། །
ཕྲ་སྦོམ་མཉམ་ཡང་ཆུར་འཕངས་ན། །
ཤིང་གི་མགོ་མཇུག་ཤེས་པར་ནུས། །
མཁས་པའི་སྐྱེ་བོ་ཡུལ་གཞན་དུ། །
བྲིན་ཞིང་ཀུན་གྱིས་བཀུར་བར་འགྱུར། །
ནགས་སུ་སྐྱེས་པའི་ཤིང་གིས་ནི། །
གཞན་དུ་ཤིང་གི་བྱ་བ་བྱེད། །
ཤིང་བལ་རླུང་གིས་བདས་པ་དེ། །
རི་རྩེར་མི་སྡོད་གཤོང་དུ་ཆགས། །
བློ་ཆུང་ཕྱོགས་མཐར་འཁྱམས་འཁྱམས་ནས། །
མཐའ་མར་རྒུད་པའི་གནས་སུ་ལྷུང་། །
78



ལེགས་པར་བཤད་པ་ཤིང་གི་བསྟན་བཅོས།
སྐྱོན་གྱིས་གོས་པ་ཆེས་སླ་སྟེ། །
ཡོན་ཏན་སློབ་པ་དེ་ལྟ་མིན། །
ཤིང་ལ་མེ་ལྕེ་མཆེད་སླ་ཡང་། །
ཆུ་བོ་སོ་སོར་གྱེས་པར་དཀའ། །
མ་རབས་སྐྱེ་བོ་གཉིས་འགྲོགས་ན། །
ཕུགས་སུ་རང་གཞན་གཉིས་ཀ་འཕུང་། །
གཙུབ་ཤིང་ཟུང་དུ་བརྡར་བ་ཡིས། །
མཇུག་ཏུ་གཉིས་ཀ་བསྲེགས་པར་བྱེད། །
ཕུན་སུམ་ཚོགས་པའི་ལྗོན་པ་ཡང་། །
ཆུ་དང་འགྲོགས་ན་རྩ་བ་འབྱིན། །
ཡ་རབས་ཡོན་ཏན་ལྡན་པ་ཡང་། །
གྲོགས་པོ་ངན་པས་ཉམས་པར་བྱེད། །
འབྲས་ལྡན་ཤིང་གཉིས་སྦྱར་བ་ལས། །
འབྲས་བུ་ཕུང་གསུམ་འབྱུང་བ་ལྟར། །
79



ལེགས་བཤད་བསྟན་བཅོས་ཕྱོགས་བསྒྲིགས།
བློ་དང་ལྡན་པ་གཉིས་འགྲོགས་ན། །
སྔོན་མེད་ལེགས་པའི་བློ་གྲོས་སྐྱེ། །
ལྗོན་པའི་གྲིབ་བསིལ་བསྟེན་པ་ཡི། །
གླང་པོས་ཤིང་གི་རྩ་བ་འབྱིན། །
གཡོག་འཁོར་ངན་པ་བསྟེན་པ་ཡིས། །
ལེགས་བྱས་རྩ་བ་ཉམས་པར་བྱེད། །
ཤིང་སྡོང་གཙུག་གིས་བཀུར་བ་ཡི། །
འདབ་ཆགས་འགྲོ་ཚེ་བྱ་ཐལ་གཏོང་། །
ཟླ་གྲོགས་ངན་པ་བསྟེན་ན་ཡང་། །
ནམ་ཞིག་རྗེས་ངན་བཞག་ནས་འགྲོ། །
ངན་པར་ཅི་ཙམ་ཕན་བཏགས་ཀྱང་། །
ལན་དུ་ཕན་པའི་རེ་བ་མེད། །
ཤིང་གིས་རྟག་ཏུ་མེ་གསོས་ཀྱང་། །
མེ་ཡིས་དེ་ཉིད་ཐལ་བར་བྱེད། །
30



ལེགས་པར་བཤད་པ་ཤིང་གི་བསྟན་བཅོས།
བློ་དང་མཐུ་ལྡན་རེ་རེས་ཀྱང་། །
མཆོག་དམན་ཀུན་གྱི་དགོས་པ་བསྒྲུབ། །
འོད་མའི་གནམ་རུ་གཅིག་གིས་ཀྱང་། །
ཉག་ཕྲན་སྟོང་གི་བྱ་བ་བྱེད། །
ལོངས་སྤྱོད་དཔལ་དང་མི་ལྡན་ན། །
རིགས་རུས་མཐོ་ཡང་དགོས་པ་ཆུང་། །
དགོས་པའི་གྲིབ་བསིལ་མེད་གྱུར་ཚེ། །
རྩེ་མོ་མཐོ་བས་ཅི་ལ་ཕན། །
རྩ་བ་བསོད་ནམས་མེད་གྱུར་ན། །
བསགས་པས་དབུལ་བ་མི་སེལ་ཏེ། །
སྡོང་བོ་རླན་དང་བྲལ་བ་ལ། །
ཡལ་གར་ཆུ་བོས་བྱུགས་ཀྱང་ཅི། །
བུན་དང་བསྐྱེད་ཀྱིས་ནོར་སྤེལ་བར། །
འདོད་ཀྱང་རྩ་བ་སྟོར་བ་མང་། །



ལེགས་བཤད་བསྟན་བཅོས་ཕྱོགས་བསྒྲིགས་
ཤིང་སྐྱེས་བཅད་ནས་ས་གཞན་དུ། ། །
བཙུགས་པ་ཕལ་ཆེར་སྐམ་པར་འགྱུར། །
གཡང་ས་མཐོན་པོར་སྐྱེས་པ་ཡི། །
ས་ཧ་ཀཱ་རའི་འབྲས་བུ་བཞིན། །
རང་གཞན་གང་ལའང་མི་ཕན་པའི། །
ལོངས་སྤྱོད་ཆེ་དེ་ལྦ་བ་ཡིན། །
ལོངས་སྤྱོད་སྤེལ་བར་འདོད་པ་ཡིས། །
ཆ་ཤས་གཏོང་བ་མན་ངག་སྟེ། །
ལྗོན་ཤིང་ཡལ་ག་རྒྱས་འདོད་ན། །
རྩེ་མོ་འབྲེག་པ་ཐབས་སུ་བཟང་། །
དམན་པས་བསགས་ཀྱང་མི་འགྲུབ་ལ། །
བསོད་ནམས་ལྡན་པས་བཏང་ཡང་འབྱོར། །
རླན་སར་བཅད་ཀྱང་སྐྱེ་བའི་ཤིང་། །
སྐམ་སར་བཙུགས་ཀྱང་ག་ལ་སྐྱེ། །



ལེགས་པར་བཤད་པ་ཤིང་གི་བསྟན་བཅོས། །
ལམ་ཁའི་ཤིང་གི་འབྲས་བུ་དེ། །
བྱིས་པའི་རྡོ་ཆར་འབེབས་པའི་རྒྱུ། །
བདག་པོ་ངན་པའི་ལོངས་སྤྱོད་ཀྱང་། །
ཕལ་ཆེར་དགྲ་ཡི་གཡབ་མོ་ཡིན། །
བསོད་ནམས་དམན་པའི་སྐྱེས་བུ་དེར། །
དཔལ་འབྱོར་བྱུང་ན་སྲོག་ཀྱང་རླག །
སྨྱུག་མའི་ཤིང་གི་རྩེ་མོ་ལ། །
འབྲས་བུ་ཆགས་པ་ཉམས་པའི་ལྟས། །
བུར་ཤིང་གཅོད་པ་རོ་ཡི་ཕྱིར། །
ཝ་སྐྱེས་གསོད་པ་པགས་པའི་སླད། །
དོན་མཐུན་འཇོམས་པ་ནོར་གྱི་དོན། །
རྒྱལ་པོར་རྒོལ་བ་འབངས་ཀྱི་ཆེད། །
ཤིང་ལ་ཐོག་མར་ཐིག་འདེབས་དགོས། །
དྲས་ཤིང་གཏུབས་ན་བསྒྱུར་དུ་མེད། ། །



ལེགས་བཤད་བསྟན་བཅོས་ཕྱོགས་བསྒྲིགས།
བྱ་བའི་ཐོག་མར་བསམ་དགོས་ཀྱི། །
རྗེས་ནས་གྱོད་བརྡོལ་བླུན་པོའི་རྟགས། །
སྟབས་ལེགས་ཙམ་གྱིས་དོན་གྲུབ་ཀྱང་། །
བློ་དང་ལྡན་པར་སུ་ཞིག་རློམ། །
ལོ་མ་འཁུམས་ནས་ཉལ་བའི་ཤིང་། །
སེམས་ལྡན་བསྒྲུབ་པ་མུ་སྟེགས་ལུགས། །
སྲང་མདོར་ལོ་འདབ་ཉལ་ཉིལ་དུ། །
གནས་པའི་ཤིང་དེ་ཀུན་གྱིས་བརྫི། །
དོན་མེད་འཆོལ་བའི་གཏམ་མང་བའི། །
མི་དེ་ཀུན་ལ་ངོ་ཐང་ཆུང་། །
མི་ངན་བྱས་པ་ཆུང་ན་ཡང་། །
དྲིན་ཆེའི་ཡུས་ཀྱིས་རྣ་བ་འགེངས། །
བུད་ཤིང་རློན་པ་མེ་ཆུང་ཡང་། །
དུད་པ་ནག་པོས་ཚང་མང་འགེངས། །
84



ལེགས་པར་བཤད་པ་ཤིང་གི་བསྟན་བཅོས།
ཤིང་ལ་ལན་གཅིག་སྦྲུལ་གནས་དེ། །
ཕྱིས་ཀྱང་མཐོང་ཚེ་འཇིགས་པ་ལྟར། །
རྐུ་དང་རྫུན་ལ་གཅིག་ཞུགས་པའི། །
མི་དེར་རྟག་ཏུ་དོགས་པ་སྐྱེ། །
ཚེར་མ་རྣོ་ཡང་བྲག་རི་ལ། །
བསྣུན་ན་རྩེ་མོ་འཇིལ་བར་བྱེད། །
སྐྱེས་བུ་དམ་པར་ཕྲག་དོག་གིས། །
སྨོད་པ་རང་གི་དམའ་འབེབས་ཡིན། །
གནས་མིན་ལ་ཡང་དུལ་ཆེ་ན། ། །
སྙིགས་མའི་དུས་འདིར་ཀུན་གྱིས་བརྙས། །
ཤིང་བལ་འཇམ་མོ་འཇམ་མོ་ཞེས། །
ཀུན་གྱིས་གདན་དུ་མི་བྱེད་དམ། །
ཤིང་སྐྱེས་དྲང་བོ་མཛེས་ན་ཡང་། ། །
སྒ་ཤིང་འཁྱོག་པོ་ཅི་ལས་བཟང་། །
85



ལེགས་བཤད་བསྟན་བཅོས་ཕྱོགས་བསྒྲིགས།
རང་བཞིན་དྲང་ན་བཟང་མོད་ཀྱང་། །
རེས་འགའ་ལྡེམ་པོ་རྒྱལ་བས་གསུངས། །
མདེའུ་མེད་པའི་མདའ་འཕེན་པ། །
དགྲ་བོ་སྤྱན་འདྲེན་པོ་ཉ་ཡིན། །
དགྲ་བོ་འཇོམས་པའི་མཐུ་མེད་ན། །
དོན་མེད་དཔའ་སྐད་ཅི་ལ་སྨྲ། །
གཉེན་ལ་ཧ་ཅང་བྱམས་པ་ཡང་། །
འཁོན་གྱི་རྒྱུ་རུ་འགྲོ་བ་མང་། །
བུར་ཤིང་མངར་མོ་སྤྱོད་ཆེས་ན། །
མ་ཞུས་སྒྲེགས་པ་སྐྱུར་མོ་འབྱུང་། །
ཤིང་དགྲ་སྟ་རེ་ཡིན་མོད་ཀྱང་། །
དེ་ཡི་ཡུ་བ་ཤིང་གིས་བྱེད། །
དགུ་ཡིས་བརྩམས་པའི་ཕུང་ཀྲོལ་ཀྱང་། །
ཕལ་ཆེར་རྩ་བ་གཉེན་གྱིས་བྱེད། །
86



ལེགས་པར་བཤད་པ་ཤིང་གི་བསྟན་བཅོས།།
སྡོང་བོ་གཅོད་པའི་ཐབས་ཉེས་ན། །
རང་གི་སྟེང་དུ་ལྟུང་བར་འགྱུར། །
དགྲ་ལ་ཧ་ཅང་སྡང་བ་ཡང་། །
རང་གི་གཤེད་དུ་འགྲོ་བ་མང་། །
ཤིང་སྐམ་དགུག་པར་མི་ནུས་དེ། །
རློན་གྱིས་བསྒོས་ན་ལས་སུ་རུང་། །
དགྲ་བོ་མི་བསྲུན་སེམས་ལྡན་ཡང་། །
ཐབས་ལ་མཁས་ན་འདུལ་པར་ནུས། །
ཉི་ཟླས་མི་བྱེད་མྱ་ངན་མེད། །
ན་ཆུང་རྐང་གདུབ་རེག་པས་འབྱེད། །
ལེགས་པར་བཤད་ཀྱང་མི་གོ་བའི། །
མ་རབས་ལ་ལ་སྨད་པས་ཐུལ། །
ནགས་ན་གནས་རྣམས་ཁང་བཟང་དང་། །
དེར་གནས་སྐྱེད་མོས་ཚལ་ལ་དགའ། །
8



ལེགས་བཤད་བསྟན་བཅོས་ཕྱོགས་བསྒྲིགས།
འཚོ་བས་དབུལ་བ་རབ་བྱུང་དང༌། །
རྒྱགས་པས་མྱོས་པ་ཁྱིམ་ལ་ཕྱོགས། །
ནགས་དེར་སྐྱེས་པའི་སྤྲེའུ་ཡང་། །
འབྲས་བུ་ཟད་ན་གཞན་དུ་འགྲོ། །
རྒུད་ཚེ་སྙིང་དུ་སྡུག་པ་ཡི།
བུ་ཡང་གཞན་གྱི་ཕྱོགས་སུ་འབྲོས། །
ནགས་ཚལ་ཕུན་སུམ་ཚོགས་པ་དེར། །
དོན་མེད་ནམ་མཁའི་བྱ་ཡང་འཁོར། །
གང་ན་བདེ་སྐྱིད་འཛོམས་པ་དེར། །
མ་བསྡུས་པར་ཡང་སྐྱེ་བོ་འདུ། །
ཤིང་གི་འབྲས་བུ་ལེགས་བསྐྱངས་ན། །
ལོ་འདབ་ལ་སོགས་ཞར་ལ་འབྱུང་། །
དམ་པའི་ཆོས་ལ་བརྩོན་བྱས་ན། །
སྲིད་ཀྱི་དཔལ་ཡང་དེ་ཡིས་འགྲུབ། །
88



ལེགས་པར་བཤད་པ་ཤིང་གི་བསྟན་བཅོས།
དེ་ལྟར་ལུགས་གཉིས་བླང་དོར་ཀུན། །
ཤིང་གི་ཁྱད་པར་ཁོ་ན་ཡིས། །
མཚོན་བྱེད་གཏམ་གྱི་སྦྱོར་བ་འདི། །
སྔོན་མེད་མཁས་པའི་དགའ་སྟོན་ཡིན། །
གང་མགྲིན་འོ་མའི་རྒྱ་མཚོ་རུ། །
དབྱངས་ལྡན་ངང་མོ་རྣམ་རོལ་བ། །
དེ་ཡི་ཁ་ལས་ལེགས་བཤད་ཀྱི། །
རྦ་རླབས་འཁྲི་ཤིང་ཅི་ཡང་གཡོ། །
གྲགས་སྙན་ནོར་བུའི་ཞགས་པ་ཡིས། །
རྒྱ་བོད་འཛིན་མའི་མཐའ་བཅིངས་པ། །
དཔལ་ལྡན་ས་སྐྱ་པཎྜི་ཏའི། །
ལེགས་བཤད་ལམ་ལ་བརྟེན་པ་ཡིན། །
དོན་གྱི་སྒོ་ལྕགས་མཁྱིད་གང་ལ། །
དཔེ་ཡི་ལྡེ་མིག་ཁྲུ་གང་བ། །



ལེགས་བཤད་བསྟན་བཅོས་ཕྱོགས་བསྒྲིགས།
དེ་ལྟའི་གཞུང་ཡང་སྣང་མོད་དེ། །
མཁས་བླུན་སུ་ཡི་དབང་དུ་བྱས། །
ལུགས་གཉིས་བླང་དོར་ཤེས་འདོད་རྣམས། །
དཔེ་ཡི་སོར་མོ་ཙམ་མིན་པར། །
དོན་གྱི་ཟླ་ཤེལ་ལྟོས་ཤིག་དང་། །
ངོ་མཚར་རི་དྭགས་མཚན་མ་ཡོད། །
འདིར་འབད་ལེགས་བྱས་ནྱ་གྲོ་ཏའི། །
ས་བོན་སྨིན་པའི་དགེ་མཚན་གྱི། །
ཡལ་ག་ཕྱོགས་བཅུར་རྒྱས་པ་ཡིས། །
འགྲོ་བ་ཀུན་གྱི་དོན་བྱེད་ཤོག །
ཅེས་ལེགས་པར་བཤད་པ་ཤིང་གི་བསྟན་བཅོས་ལུགས་གཉིས་ཡལ་་་་་་
འདབ་བརྒྱ་ལྡན་ཞེས་བྱ་བ་འདི་ནི་མཐོང་སྣང་སྣ་ཚོགས་ཀྱིས་རྐྱེན་བྱས་ཏེ།
བཙུན་པ་དཀོན་མཆོག་བསྟན་པའི་སྒྲོན་མེས་ཚ་རྒན་སྨན་ཆུར་ཕྱིན་པའི་ལམ་་་
ཁར་གང་དྲན་སུག་བྲིས་སུ་བགྱིས་པའོ། །
9)



ལེགས་པར་བཤད་པ་ཆུའི་བསྟན་བཅོས། །
༄༅། །ལེགས་པར་བཤད་པ་ཆུའི་བསྟན་བཅོས་
ལུགས་གཉིས་རླབས་ཕྲེང་བརྒྱ་ལྡན་
ཞེས་བྱ་བ་བཞུགས་སོ། །
གུང་ཐང་བསྟན་པའི་སྒྲོན་མེ།
མཁྱེན་པའི་གཏིང་མཐའ་མི་མངོན་ཞིང་། །
ཐུགས་རྗེའི་ཡིད་བཞིན་ནོར་གྱིས་གཏམས། །
མཛད་པའི་རླབས་ཕྲེང་གཡོ་བ་ཅན། །
ཐུབ་དབང་ཆོས་ཀྱི་རྒྱ་མཚོ་རྒྱལ། །
རྙོག་བྲལ་དྭངས་པའི་ཆུ་རྒྱུན་གྱིས། །
ལུས་ཅན་གདུང་བ་ཞི་བྱེད་ལྟར། །
ལེགས་བཤད་གསར་བའི་བདུད་རྩི་ཡིས། །
བློ་ལྡན་སྐྱེ་བོ་དབུགས་དབྱུང་བྱ། །
དྲི་བཟང་བསྒོས་པའི་ཆུ་གཙང་དེ། །



ལེགས་བཤད་བསྟན་བཅོས་ཕྱོགས་བསྒྲིགས།
མཆོད་ཡོན་ཞབས་བསིལ་བསང་གཏོར་སོགས། །
གང་དུ་བྱས་ཀྱང་ལེགས་པ་ལྟར། །
ལེགས་བཤད་གཏམ་ནི་ཀུན་ལ་མཛེས། །
ལུགས་གཉིས་བླང་དོར་ཤེས་པ་ཡིས། །
གནས་སྐབས་མཐར་ཐུག་དོན་འགྲུབ་སྟེ། །
བརྟག་པ་ཀུན་ལ་མཁས་པ་ཡི། } །
དེད་དཔོན་རྒྱ་མཚོར་ཞུགས་པ་བཞིན། །
ཆུ་ཕྲན་བརྒལ་བར་མི་ནུས་དེས། །
རྒྱུ་མཚོ་རྐྱལ་གྱིས་ག་ལ་ཆོད། ། །
ཡ་རབས་ལུགས་ཀྱང་མི་ཤེས་ན། །
ཆོས་ཀྱི་དེ་ཉིད་ཇི་ལྟར་རྟོགས། །
གཟུར་གནས་རིག་པར་ལྡན་པ་དེས། །
གཞན་གྱི་ཡོན་ཏན་ལེན་པར་བྱེད། །
སྤང་ལྗོངས་གཙང་མའི་དལ་འགྲོ་མ། །



ལེགས་པར་བཤད་པ་ཆུའི་བསྟན་བཅོས།
ལྷུང་ལྷུང་ཟེར་ཞིང་མེ་ཏོག་འཐུ། །
ངན་པས་ཕྱོགས་མཐའ་བསྐོར་ན་ཡང་། །
སྐྱོན་གྱི་རིགས་རྣམས་སྡུད་པར་བྱེད། །
ངམ་གྲོག་ས་རལ་ཅན་གྱི་ཆོས། །
འདམ་གྱི་སྙིགས་མ་འདྲེན་དང་མཚུངས། །
ཡོན་ཏན་དང་པོར་སློབ་དཀའ་ལ། །
ཤེས་བཞིན་མེད་ན་ཉམས་པ་སླ། །
ཆུ་ཐིགས་བསགས་པས་འགེངས་དཀའ་ཡང་། །
བོ་ན་ཅིག་ཅར་ཉིད་དུ་འཛད། །
དཀའ་སྤྱད་ཁུར་དུ་འཁྱེར་ནུས་ན། །
བྱ་བ་གང་ཡང་དཀའ་བ་མེད། །
ཆུ་ཡི་ནང་དུ་ཞུགས་པ་དེར། །
ཆར་གྱིས་ལྷག་པར་གནོད་མི་འགྱུར། །
རྒྱུན་ཆགས་བརྩོན་པ་མ་བཏང་བར། །



ལེགས་བཤད་བསྟན་བཅོས་ཕྱོགས་བསྒྲིགས།
བགས་ཀྱིས་བསྒྲུབས་ན་ཅིར་ཡང་འགྲུབ། །
ཆུ་བོ་དལ་གྱིས་འབབ་པ་ཡིས། །
ཡངས་པའི་ས་ཆེན་བསྐོར་ནས་འགྲོ། །
བྱ་བ་ཆེན་པོ་ཡུན་གྱིས་བསྒྲུབ། །
ངང་ཐུང་འབད་པས་མཐར་མི་ཕྱིན། །
ཀླུང་ཆེན་དལ་ཡང་རིང་འགྲོ་ལ། །
རྦ་རླབས་དྲག་ཀྱང་ཆེར་མི་འགྲོ། །
བྱ་བ་ཉམས་ཀྱིས་མི་ལྕོགས་ན། །
གཞན་གྱིས་རྦད་ཀྱང་བྱར་མི་རུང་། །
རྐྱལ་མི་ཤེས་ན་གཞན་དག་གིས། །
བསྐུལ་ཡང་ཆུ་ནང་ཅི་ཕྱིར་མཆོང་། །
ཆུ་བོ་ཐུན་མོང་མཆོད་ཡོན་ཏེ། །
ཉི་ཟླ་ཐུན་མོང་སྒྲོན་མེ་གསལ། །
དམ་པ་ཐུན་མོང་གཙུག་རྒྱན་དང་། །



ལེགས་པར་བཤད་པ་ཆུའི་བསྟན་བཅོས།
དམ་ཆོས་ཐུན་མོང་བདུད་རྩི་ཡིན། །
དར་ཆེན་གྲུ་གཟིངས་རྒྱ་མཚོའི་རྒྱན། །
སྤྲིན་བྲལ་ཟླ་བ་ནམ་མཁའི་རྒྱན། །
མཁས་པའི་སྐྱེ་བོ་བསྟན་པའི་རྒྱུན། །
རུ་འདྲེན་དཔའ་བོ་དཔུང་གི་རྒྱན། །
ཡ་རབས་མཛངས་སྤྱོད་དཔོན་དང་འབངས། །
ཕན་ཚུན་ལེགས་ཚོགས་གོང་དུ་སྤེལ། །
རྒྱ་མཚོ་ཆེ་དང་ཆུ་བོ་རྣམས། །
རེས་མོས་ཚུལ་གྱིས་གྲོགས་སུ་འགྱུར། །
རྗེ་བོ་ངན་དང་གཡོག་ངན་པ། །
གཉིས་ཀས་གཉིས་ཀ་རྒུད་བྱེད་དེ། །
རྫ་གསར་ནང་དུ་ཆུ་བླུགས་ན། །
གཉིས་ཀ་ཆུད་ཟོས་བརླག་པར་འགྱུར། །
ཤེས་རློམ་དབང་ཅན་མང་བ་ཡི། །
95



ལེགས་བཤད་བསྟན་བཅོས་ཕྱོགས་བསྒྲིགས།
ཡུལ་ཁམས་མདུན་གྲོས་འཇིག་འགྱུར་ཏེ། །
གཡས་གཡོན་ཀུན་ནས་ཆུ་འབུར་བའི། །
ས་ལ་མཁར་ཁྱིམ་བརྟན་མི་སྲིད།
རྗེ་འབངས་མཐུན་ན་དགྲ་སྡེ་ཡིས། །
ཐུབ་དཀའ་སོ་སོར་གྱེས་ན་མིན། །
རྟ་ཡིས་བརྒལ་དཀའི་ཆུ་བོ་ཡང་། །
མང་དུ་གྱེས་ན་ལུག་ཀྱང་བགྲོད། །
ཆོས་ལྡན་རྒྱལ་པོས་ཁྲལ་བསྡུས་ཀྱང་། །
དེ་ཉིད་ཀྱིས་ནི་འབངས་རྣམས་སྐྱོང་། །
སྤྲིན་ཆེན་རྒྱ་མཚོའི་ཆུ་དྲངས་ཏེ། །
དལ་གྱིས་འབེབས་པས་འཛིན་མ་སྐྱོང་། །
རྒྱལ་ངན་འབངས་ཀྱི་ཟས་ནོར་ཀུན། །
ཕྲོགས་ཀྱང་ད་དུང་ལྟོགས་ཤིང་བཀྲེན། །
རྒོད་མ་ཁ་ཡིས་རྒྱ་མཚོའི་ཆུ། །
96



ལེགས་པར་བཤད་པ་ཆུའི་བསྟན་བཅོས།
འཐུང་གིན་རྟག་ཏུ་འབར་དང་མཚུངས། །
གཙོ་བོ་ངན་པ་རྟག་བཀུར་ཡང་། །
གསུག་དང་བྲལ་བ་ཙམ་གྱིས་སྡང་། །
ཆུ་བོ་ཉིན་ཞག་མང་བསྐོལ་ཀྱང་། །
མེ་དང་བྲལ་བའི་མོད་ལ་གྲང་། །
ཁེངས་དྲེགས་གདུག་རྩུབ་ཆེ་བ་ཡི། །
དཔོན་ལ་སུ་ཡང་བརྟེན་མི་སྤྲོ། །
ཤིན་ཏུ་འཁྲུགས་པའི་རྦ་ཀློང་དུ། །
ཉ་ལ་སོགས་ཀྱང་སྡོད་མི་བྱེད། །
བརྩེ་ཞིང་ཕན་གདགས་ནུས་པ་དེར། །
སྐྱེ་བོ་ཐམས་ཅད་ངང་གིས་འདུ། །
ཡིད་བཞིན་གྱི་ནི་རྒྱ་མཚོའི་ངོགས། །
འགྲོ་བ་ཀུན་གྱིས་བསྟེན་པར་བྱེད། །
ཆེ་མཐོ་བསྟེན་པས་དཔལ་ཐོབ་ཀྱང་། །



ལེགས་བཤད་བསྟན་བཅོས་ཕྱོགས་བསྒྲིགས།
དེ་ལས་ལྷག་པའི་འཇིགས་པ་འབྱུང་། །
རྒྱ་མཚོ་རིན་ཆེན་འབྱུང་གནས་དེ། །
གདུག་ཅན་ན་ཀྲའི་གྲོང་ཡང་ཡིན། །
རྒྱུས་མེད་མི་ལ་གསར་འགྲོགས་ཀྱིས། །
ཡིད་བརྟན་བྱེད་པ་ཉམས་པའི་རྒྱུ། །
རྒྱལ་སྲས་ངང་བའི་སྡེ་དཔོན་ཡང་། །
མཚོ་གསར་བསྟེན་པས་རྙི་ཡིས་ཟིན། །
རྣ་བ་སྲབ་པའི་མཛའ་གཅུགས་དེ། །
རིང་མིན་དབྱེན་གྱིས་སོ་སོར་གཏོང་། །
ཆུ་དང་འོ་མ་རོ་གཅིག་ཏུ། །
འདྲེས་པ་ངང་བའི་མཆུ་ཡིས་འབྱེད། །
མཁས་པས་བདེན་རྫུན་བརྟགས་ནས་བྱེད། །
བླུན་པོ་གྲགས་པའི་རྗེས་སུ་རྒྱུག །
ཆུ་ནང་ཅལ་གྱི་སྒྲ་བསྒྲགས་པས། །
98



ལེགས་པར་བཤད་པ་ཆུའི་བསྟན་བཅོས་
གཅན་གཟན་རི་དྭགས་ཕལ་ཆེར་བྲོས། །
འགྲོགས་ན་ལེགས་སྤྱོད་འཕེལ་འགྲིབ་ལས། །
དགེ་དང་སྡིག་པའི་གྲོགས་འགྱུར་ཏེ། །
དྭངས་བསིལ་འདྲ་ཡང་ཕན་གནོད་ལས། །
སྨན་གྱི་ཆུ་དང་དུག་ཆུར་འཇོག །
སྡིག་གྲོགས་གཡེམ་མའི་འཛུམ་དཀར་ལས། །
ཤ་ཚའི་གདུག་རྩུབ་ཁྲོ་གཉེར་བཟང་། །
ཐན་ཁྱེར་སྤྲིན་གྱི་མདོག་དཀར་ཡང༌། །
ཆུ་ལྡན་སྤྲིན་ནག་ཞིང་པའི་གསོས། །
བློ་ལྡན་རང་བཞིན་བཟང་པོ་དེ། །
མཆོག་དམན་བར་མ་ཀུན་གྱིས་བསྟེན། །
འཇུག་ངོགས་བདེ་བའི་རྫིང་བུ་ལ། །
སྐྱེ་བོ་ཐམས་ཅད་དགའ་བཞིན་འཇུག །
ཁེངས་དྲེགས་སྤྱོད་པ་རྩིང་པོ་ལ། །
99



ལེགས་བཤད་བསྟན་བཅོས་ཕྱོགས་བསྒྲིགས།
དོན་མེད་རྣམས་ཀྱང་དགྲ་རུ་ལྡང་། །
རྒྱགས་ཤིང་འཕྱར་བའི་གངྒཱ་མ། །
ཛ་ཧུ་ཁྲོས་པས་ཧུབ་ཀྱིས་བཏུང༌། །
ཉམ་ཆུང་སྟེང་དུ་དཔའ་ཐལ་ན། །
ཉམ་ངའི་གཡང་དུ་ལྟུང་འགྱུར་ཏེ། །
ཆུ་ལ་རྐྱལ་གྱིས་དྲེགས་པའི་ཉ། །
སྐམ་ལ་ཡར་ན་འཆི་བར་འགྱུར། །
རིགས་ངན་ཅུང་ཟད་འབྱོར་ན་ཡང་། །
རྒྱལ་པོ་ལྟ་བུའི་ཁེངས་དྲེགས་འཛིན། །
གཅོང་རོང་དོག་མོའི་ཆུ་ཕྲན་དེ། །
འུར་སྒྲ་རྒྱ་མཚོའི་རྦ་ཀློང་འདྲ། །
ཡངས་པའི་རྒྱལ་ཁམས་མ་མཐོང་བ། །
ས་མཐའི་བླུན་པོ་རང་མཐོང་ཆེ། །
ཁྲོན་པའི་ཆུ་ལ་འགྱིང་བ་ཡི། །
100



ལེགས་པར་བཤད་པ་ཆུའི་བསྟན་བཅོས།
རུས་སྦལ་རྒྱ་མཚོའི་གཏམ་གྱིས་ཤི ། །
ཐ་ཤལ་རྣམས་ནི་མགུ་སླ་ཞིང་། །
མགུ་བའི་མོད་ལ་ཁྲེལ་ཡང་སླ། །
ཕུ་ཐག་ཐུང་བའི་ཆུ་ཕྲན་དེ། །
བྲུབས་དང་བྲི་བ་ཡུད་ཙམ་ཡིན། །
མ་རབས་གཅེས་པར་བསྐྱངས་ན་ཡང་། །
དྲིན་དུ་མི་ཚོར་འཁྲུག་པར་བྱེད། །
བསིལ་བའི་ཆུ་ཡིས་བྲན་ན་ཡང་། །
རྡོ་ཞུན་ལྷག་པར་ཁོལ་ཞིང་ཚ། །
དམ་པ་རྣམས་ལ་གནོད་བྱས་ཀྱང་། །
ཁྲོ་མེད་བཟོད་པས་བདེ་བར་གནས། །
བཙོ་ཡི་སྔགས་ཀྱིས་བཏབ་པའི་ཆུ། །
ཁོལ་བཞིན་པ་ཡིས་བྲན་ཀྱང་བསིལ། །
ཁྲེལ་མེད་རྣམས་ལ་ཕན་བཏགས་ཀྱང་། །
_101



ལེགས་བཤད་བསྟན་བཅོས་ཕྱོགས་བསྒྲིགས།
བྱ་བ་ཟིན་ན་བརྗེད་པར་འགྱུར། །
ཆུ་བོའི་ཕ་རོལ་བརྒལ་བ་ན། །
གྲུ་གཟིངས་ལྟོས་པ་མེད་པར་འདོར། །
མི་ངན་རེ་རེའི་བྱེད་པས་ཀྱང་། །
ཡུལ་ཁམས་ཆེན་པོ་ཕུང་བར་བྱེད། །
དྲང་སྲོང་གདུག་པ་མཆོངས་པ་ཡིས། །
སི་ཏ་ཚལ་བརྒྱར་གྱིས་ཞེས་གྲོགས། །
དམུ་རྒོད་སྐྱེ་བོས་སུན་ཕྱུང་རྣམས། །
དམ་པ་ལ་ཡང་ཡིད་མི་ཆེས། །
ཆུ་ཟླས་བསླུས་བྱས་ངང་བ་ཡིས། །
ཉིན་མོའང་པད་རྩ་ཟ་མི་བྱེད། །
སྐྱེ་བོ་ངན་པ་བཅོས་ན་ཡང་། །
རྐྱེན་དང་འཕྲད་ཚེ་རང་མཚང་སྟོན། །
ཆུ་ཀླུང་འོལ་ཀ་བསྒྱུར་བ་དེ། །
102



ལེགས་པར་བཤད་པ་ཆུའི་བསྟན་བཅོས། །
བྲུབས་ཚེ་སྔར་གྱི་ལམ་དུ་འགྲོ། །
དམ་པ་མཐོ་དམན་འབྱོར་རྒུད་སོགས། །
ཅིས་ཀྱང་རང་བཞིན་མི་འགྱུར་ཏེ། །
ཆུ་བོ་བསིལ་ལམ་ཚ་ན་ཡང་། །
རླན་གྱི་རང་བཞིན་ག་ལ་འདོར། །
མི་བསྲུན་སྐྱེ་བོ་གདམས་པ་ལས། །
ནན་ཏུར་ལས་ཀྱིས་གདུལ་བར་སླ། །
གོས་ཀྱི་དྲི་མ་འཁྲུད་པ་ལ། །
གཙང་མའི་ཆུ་ལས་འགྱུར་བྱེད་བཟང་། །
ལུས་ཅན་ནང་གི་སྐྱོན་ཡོན་རྣམས། །
ཕྱི་རོལ་སྤྱོད་པས་མཚོན་ནུས་ཏེ། །
ཆུ་སྐྱུར་ལྡིང་བས་ཆུ་བོ་དང་། །
དུ་བ་ལས་ནི་མེར་ཤེས་བཞིན། །
གཞན་གྱི་སྐྱོན་ཡོན་མཐོང་སླ་ཡང་། །
103



ལེགས་བཤད་བསྟན་བཅོས་ཕྱོགས་བསྒྲིགས།
རང་གི་སྤྱོད་ཚུལ་མཐོང་བར་དཀའ། །
མཚོ་ནང་ནམ་མཁའི་ཟླ་སྐར་ཀུན། །
གསལ་ཡང་རང་གི་གཏིང་མི་མཐོང་། །
བསམ་ངན་གཡོ་སྒྱུའི་བྱ་བ་ནི། །
ལམ་རྒྱུག་འདྲ་ཡང་ཕུགས་སུ་འཕུང་། །
ཆུ་ཀླུང་གྱ་གྱུར་བགྲོད་པ་ཡང་། །
བབ་ཀྱིས་ཐུར་ནས་ཐུར་དུ་འགྲོ། །
རིགས་རྒྱུད་ཟད་འདོད་བུ་ངན་སྐྱེ། །
བསོད་ནམས་ཟད་འདོད་བསམ་ངན་འཆར། །
རང་ཉིད་བརླག་འདོད་རིག་པ་རྒོད། །
ཆུ་མིག་སྐམ་འདོད་སྙིགས་མ་མང་། །
བླུན་པོས་ངལ་བརྒྱས་བསྒྲུབས་ན་ཡང་། །
གྲགས་པ་བློ་ལྡན་གཞན་གྱིས་འཁྱེར། །
རི་ལས་སྐྱེས་པའི་པད་མ་ཡང་། །
1 04



ལེགས་པར་བཤད་པ་ཆུའི་བསྟན་བཅོས།།
བསྐྱེད་པའི་གྲགས་པ་ཆུ་ཡིས་འཐོབ། །
ལུང་རྟོགས་ཡོན་ཏན་མི་ལྡན་ཡང་། །
དམ་པར་སྒྲོག་པས་སྐྱེ་བོ་བསླུ། །
སྦྲང་ཆར་བཅུད་དང་བྲལ་བ་ཡི། །
ཐེན་ཁྱེར་སྤྲིན་གྱི་འབྲུག་སྒྲ་བཞིན། །
སྙིགས་དུས་རང་བྱུང་ཀུན་མཁྱེན་རྣམས །
སྦྱངས་ཚེ་ཕལ་བ་ལས་ཀྱང་རྟུལ། །
རང་བྱུང་ཆུ་ཚན་སྔར་ཚ་ཡང་། །
བསྐོལ་ན་ཆུ་གྲང་རྗེས་སུ་ཁོལ། །
དྲེད་པོ་ཁ་ཡི་ཆོས་བཤད་མཁན། །
ཤེས་རྒྱུད་གདོལ་བ་ལས་ཀྱང་ཐུ། །
དགུན་དུས་རླངས་པ་ན་བུན་བཞིན། །
འཐིབས་པའི་ཀློང་དེ་ལྷག་པར་གྲང་། །
དམ་པའི་སྐྱེ་བོ་ཉམ་ཐག་ཀྱང་། །
105



ལེགས་བཤད་བསྟན་བཅོས་ཕྱོགས་བསྒྲིགས།
ཆོས་དང་འགལ་བའི་ལས་མི་བྱེད། །
ཆར་སྡོད་བྱིའུ་སྐོམ་ན་ཡང་། }
ས་ལ་འབབ་པའི་ཆུ་མི་འཐུང་། །
དགེ་སྦྱོར་བརྩོན་པར་འདོད་པ་དང༌། །
ལོག་པའི་འཚོ་བ་སྒྲུབ་པ་འགལ། །
མེ་ཏོག་སྐྱེད་པར་འདོད་པ་ཡིས། །
ཆུ་ཚན་བླུགས་ན་ཕན་འགྱུར་རམ། །
ཆེན་པོ་རེ་ཞིག་རྒུད་ན་ཡང་། །
སླད་ནས་གཟི་བྱིན་རྒྱས་པར་འགྱུར། །
འཁྱགས་པའི་སྦུབས་སུ་ཚུད་པའི་མཚོ། །
སོ་ཀ་རིམ་གྱིས་འཕྱུར་ནས་འོང་། །
བློ་དང་རྩོལ་བ་ཞན་པའི་མིར། །
ཕུན་ཚོགས་ཐོབ་ཀྱང་མོད་ལ་འགྲིབ། །
རྫིང་ཆུང་ལྟག་ཆུ་ཆད་པ་དེ། །
106



ལེགས་པར་བཤད་པ་ཆུའི་བསྟན་བཅོས།
གང་ཡང་མྱུར་དུ་སྐམ་པར་འགྱུར། །
ནོར་མེད་མཆོར་དང་ཁ་ཞིམ་འདོད། །
གཞུང་ལུགས་མ་སྦྱངས་མཁས་ཁུར་འཛིན། །
ཆུ་རྐྱལ་མི་ཤེས་མཚོ་བརྒལ་བ། །
བསམ་བཞིན་རང་སྡུག་ཉོས་པ་ཡིན། །
མངའ་ཐང་བློ་རྒྱ་སྐྱེད་ཆེས་པས། །
བསོད་ནམས་ཚད་ལས་འགོང་མི་རུང་། །
མཚོ་ཆུང་རང་གི་ཁྲོན་པ་ཡི། །
ཚད་ལས་རྒྱས་ན་བོ་བར་འགྱུར། །
དོན་ཆེན་ཐོག་ཏུ་མ་བབས་པའི། །
དུས་ནས་ཐབས་དང་རིམ་གྲོ་བྱ། །
ཆུ་ལོན་སྔར་ནས་མ་བརྩིགས་ན། །
བྲུབས་ནས་འོལ་ཀ་བསྒྱུར་བ་དཀའ། །
དོན་མེད་ལས་ལ་ཕོད་བཙུགས་ནས། །
107



ལེགས་བཤད་བསྟན་བཅོས་ཕྱོགས་བསྒྲིགས།
རང་ཉིད་ཉམས་བྱེད་དཔའ་བོ་མིན། །
ཆུ་ཡི་ནང་གི་གཟུགས་བརྙན་ལ། །
མཆོངས་པས་སེང་གེ་ཤི་དང་འདྲ། །
དགྲ་བོ་འདུལ་བར་འདོད་ན་ཡང་། །
སྤྱོད་ཚུལ་དལ་ཞིང་འཇམ་པར་བྱ། །
ཆུ་སྐྱར་འཇབ་ཅིང་འགྲོ་བ་ཡིས། །
ཉ་ལ་སོགས་པ་འཛིན་ལ་ལྟོས། །
གཞན་ཕྱོགས་འབྱོར་བ་ལ་སྡང་བས། །
རང་གི་བསོད་ནམས་ཉམས་པར་ཟད། །
ཆུ་ཀླུང་དྲག་པོར་མཆོངས་པ་ན། །
བདག་ཉིད་འཆི་ཡིས་དེར་མི་གནོད། །
དེ་བས་དགྲ་ལས་རྒྱལ་འདོད་ན། །
ཡོན་ཏན་སྒྲུབ་ལ་འབད་པར་བྱ། །
ཆུ་བོ་ཆེ་ལ་བརྒལ་བའི་ཐབས། །
108



ལེགས་པར་བཤད་པ་ཆུའི་བསྟན་བཅོས།།
ཐང་ནས་གྲུ་གཟིངས་འཆོས་པ་ཡིན། །
རང་ལས་བསོད་ནམས་མ་ཉམས་ན། །
དགྲ་བོ་ཁོ་ནས་མི་ཐུབ་སྟེ། །
ཆུ་མིག་རང་ཉིད་མ་བསྐམས་པར། །
ས་ཡིས་མནན་ཀྱང་འགོག་མི་ནུས། །
དབུལ་ཕྱུག་དར་རྒུད་མཐོ་དམན་ཀུན། །
སྔོན་སྤྱད་ལས་ཀྱི་གོ་རིམ་སྟེ། །
ཆུ་ཡི་དཀྱིལ་འཁོར་བསྲུབས་པ་ལས། །
རི་གླིང་ཁོར་ཡུག་རིམ་པར་ཆགས། །
མཁས་པ་ཕལ་ཆེར་དབུལ་འགྱུར་ལ། །
བླུན་པོའི་སྐྱེ་བོ་ནོར་གྱིས་ཕྱུག །
རྙོག་མ་ཅན་གྱི་ཆུ་བོ་ལ། །
སྦལ་ལྕོང་འབུ་སྲིན་ལྷག་པར་མང་། །
བརྒྱ་ཡི་ནང་ནས་དཔའ་བོ་དང་། །
109



ལེགས་བཤད་བསྟན་བཅོས་ཕྱོགས་བསྒྲིགས་
སྟོང་གི་ནང་ནས་མཁས་པ་སྟེ། །
མ་དྲོས་མཚོ་ལས་ཆུ་གསེར་དང་། །
རྒྱ་མཚོ་ཆེ་ལས་ནོར་བུ་འབྱུང་། །
བློ་དང་མི་ལྡན་སྐྱེ་བོ་ཡིས། །
འབྱོར་བ་རྙེད་ཀྱང་སྤྱོད་མི་ཤེས། །
ཁྱི་ནི་སྐོམ་ཡང་ཆུ་ཀླུང་ལ། །
ཧུབ་ཀྱིས་མི་འཐུང་ལྡག་པར་བྱེད། །
རང་གཞན་སུ་ལའང་མི་ཕན་པའི། །
ནོར་དེ་མེད་པ་ཉིད་དང་མཚུངས། །
ཆུ་མེད་ས་གཞི་རྒྱ་ཆེ་ཡང་། །
མྱ་ངམ་ཐང་ཞེས་ཀུན་གྱིས་འདོར། །
ལོངས་སྤྱོད་སྤེལ་བར་འདོད་པས་ཀྱང་། །
ཅུང་ཟད་གཏོང་ཚུལ་ཤེས་དགོས་ཏེ། །
ཁྲོན་ཆུ་བཅུས་ན་འཕེལ་འགྱུར་ཞིང་། །
110



ལེགས་པར་བཤད་པ་ཆུའི་བསྟན་བཅོས། །
བཞག་ན་སྙིགས་མས་སྐམ་པར་འགྱུར། ། །
བླུན་རྨོངས་འབྱོར་བ་རྒྱ་ཆེ་ཡང་། །
སྡུག་བསྔལ་རྒྱུ་ལས་མ་འདས་ཏེ། །
གསེར་རིའི་བར་གྱི་རོལ་མཚོ་རྣམས། །
རྟག་ཏུ་མུན་པའི་སྨག་གིས་ནོན། །
འབྱོར་ལྡན་བསོད་ནམས་གསོག་དགོས་ཏེ། །
བསོད་ནམས་ཉམས་ན་རྒུད་པ་སླ། །
ལྗོན་ཤིང་ཡལ་ག་རྒྱ་ཆེ་ཡང་། །
ཆུ་དང་བྲལ་ན་སྐམ་པར་འགྱུར། །
བསོད་ནམས་མཐུ་དང་དགེ་བའི་བློ། །
ཕན་ཚུན་རྒྱུར་གྱུར་སྐལ་བ་བཟང་། །
ཆུ་ཡིས་ཆར་དང་ཆར་གྱིས་ཆུ། །
རྒྱས་བྱེད་རེ་མོས་གྲོགས་སུ་འགྱུར། །
ཁ་བཤད་མང་ངམ་ཉུང་ཡང་རུང་། །
11



ལེགས་བཤད་བསྟན་བཅོས་ཕྱོགས་བསྒྲིགས།
དགོས་དོན་ལག་ཏུ་བླངས་ན་གོ །
ཆུ་ཞེང་ཆེ་ཆུང་ཅི་འདྲ་ཡང་། །
ཟབ་དང་མི་ཟབ་བརྒལ་ན་ཤེས། །
ལེགས་བྱས་སྲོལ་འབྱེད་མཁས་པ་སྟེ། །
དེ་ཡི་རྗེས་སུ་འཇུག་པ་སླ། ། །
ཅང་ཤེས་རྟ་ཡིས་རབ་བཙལ་བའི། །
ཕྱི་བཞིན་ཁྱི་ཡང་འབྲང་བར་བྱེད། །
མཁས་པ་ཀུན་ལ་སྙོམས་ལྡན་ཞིང་། །
ཕྱོགས་རེའི་མིག་ཅན་ཆགས་སྡང་ཆེ། །
བུམ་པ་གང་བ་འཁུར་བར་སླ། །
ཕྱེད་ཙམ་གང་བ་ཡོ་འཁྱོམ་མང་། །
བསམ་ཚད་ཁ་རུ་འདོན་པ་དེར། །
གཏད་སོ་མེད་ཅེས་ཀུན་གྱིས་བརྙས། །
ཤག་ཤག་འབབ་པའི་ཆུ་བོ་ལ། །
112



ལེགས་པར་བཤད་པ་ཆུའི་བསྟན་བཅོས།
བྱིས་པ་རྣམས་ཀྱང་རྒལ་བར་བྱེད། །
ཁ་ཉུང་བཞིན་འཛུམ་གནད་ཕིགས་པ། །
དེ་ལ་ཀུན་གྱིས་བག་ཟོན་བྱེད། །
སྒྲ་མེད་མེར་གྱིས་འགྲོ་བ་ཡི། །
ཆུ་ཀླུང་གཏིང་མཐའ་དཔོག་པར་དཀའ། །
ཆུ་ལ་རི་མོ་བྲིས་པ་བཞིན། །
སྡིག་སེམས་མོད་ལ་འདོར་བྱ་ཞིང་། །
དགེ་བའི་དམ་བཅའ་རྡོ་བ་ཡི། །
རི་མོ་བཞིན་དུ་བརྟན་པར་བྱ། །
བསམ་པ་བཟང་ན་འཇིག་རྟེན་གྱི། །
བྱ་བ་ཀུན་ཀྱང་ཆོས་སུ་འགྲོ། །
ཟོ་ཆུན་ལ་བརྟེན་འོབས་ཀྱི་ཆུ། །
ཤིན་ཏུ་མཐོ་བའི་རི་རྩེར་འགྲོ། །
གཙོ་བོར་ལས་འབྲས་དཀོན་མཆོག་ལ། །
113



ལེགས་བཤད་བསྟན་བཅོས་ཕྱོགས་བསྒྲིགས་
བློ་ཕུགས་གཏད་ན་ཅི་བསམ་འགྲུབ། །
ལྷ་ཡི་རྒྱལ་པོས་ཆར་ཕབ་ན། །
ལོ་ཏོག་ཕུན་སུམ་ཚོགས་པར་འགྱུར། །
འཇིག་རྟེན་ཚངས་པའི་རལ་ཀློང་དུ། །
འཁྱམས་པའི་སརྦ་མཐར་སོན་ཏེ། །
སྒྲིབ་གཉིས་དྲི་མ་འཁྲུད་པའི་ཕྱིར། །
དམ་པའི་ཆོས་ཀྱི་ལམ་དུ་འདྲེན། །
ཆུ་རིགས་བདུན་ལས་མཆོག་གྱུར་པའི། །
ཆུ་མགོ་གངས་ལ་ཐུག་པ་བཞིན། །
ཆོས་ཀྱང་འཁྲུལ་བྲལ་མ་ནོར་བ། །
རྒྱལ་བའི་བཀའ་ལས་འབྱུང་བ་དགོས། །
དེ་ནས་ཟབ་རྒྱས་ཉམས་ལེན་གྱི། །
ལམ་གསུམ་རིམ་པར་འབབ་པ་ཡི། །
གདམས་ངག་ཚང་ལ་མ་ནོར་བ། །
11



ལེགས་པར་བཤད་པ་ཆུའི་བསྟན་བཅོས། །
སྐལ་བཟང་རྣམ་སད་མཆོད་ཡོན་ཡིན། །
འོན་ཀྱང་དུས་ཀྱིས་ཆེར་སྙིགས་ཚེ། །
འཇམ་དབྱངས་བླ་མས་གསལ་མཛད་དེ། །
རྒྱ་མཚོར་བྱིངས་པའི་རིག་བྱེད་བཞི། །
ཉ་ཡི་གཟུགས་ཀྱིས་བཏོན་པ་བཞིན། །
འདི་འདྲའི་བསྟན་དང་མཇལ་བཞིན་དུ། །
ལྟར་སྣང་ལམ་ལ་སུ་ཞིག་འཇུག །
ལྷ་ཡི་ཆུ་བོ་གང་གཱའི་རྩེར། །
བ་ཚཱའི་ཁྲོན་པ་སུ་ཞིག་སྐོ། །
བློ་ཆུང་སྐལ་དམན་ཟབ་ཟབ་ཀྱི། །
གྲགས་པས་བསླུས་ནས་ལོག་པར་འགྲོ། །
སྨིག་རྒྱུ་ཆུ་རུ་འཁྲུལ་བ་ཡིས། །
རི་དྭགས་དོན་མེད་སྡུག་བསྔལ་མྱོང༌། །
ཆོས་ཀྱི་ལམ་དུ་འཇུག་པ་ལ། །
115



ལེགས་བཤད་བསྟན་བཅོས་ཕྱོགས་བསྒྲིགས།
དང་པོར་དགེ་བའི་བཤེས་གཉེན་བསྟེན། །
རྒྱ་མཚོར་བགྲོད་འདོད་བྱ་བའི་མགོ །
དེད་དཔོན་མཁས་པ་འཚོལ་བ་ཡིན། །
འཇིག་རྟེན་འཇིག་རྟེན་འདས་པ་ཡི། །
དགེ་ལེགས་རྩ་བ་བླ་མ་སྟེ། །
འཛམ་གླིང་རྩི་ཤིང་ལོ་འབྲས་ཀུན། །
མ་དྲོས་མཚོར་གནས་ཀླུ་ཡི་དྲིན། །
ང་རྒྱལ་སྤངས་ཏེ་ཞི་དུལ་གྱིས། །
དམ་ཆོས་སྣོད་དུ་རུང་བར་བྱ། །
ཆུ་བོ་སྒང་དུ་མི་གནས་པར། །
དམའ་བའི་གཤོང་དུ་འཁྱིལ་བར་འགྱུར། །
ཆོས་ཀུན་ཅིག་ཅར་མི་ཤེས་ཀྱང་། །
ཅི་ཙམ་ཤེས་བཞིན་དོན་དུ་འགྱུར། །
ཆུ་ཀླུང་རྫོགས་པར་མ་འཐུངས་ཀྱང་། །
116



=
ལེགས་པར་བཤད་པ་ཆུའི་བསྟན་བཅོས། །
ཅི་ཙམ་བཏུངས་པས་སྐོམ་པ་སེལ། །
ཐོས་མང་ཉམས་སུ་མ་བླངས་ན། །
རང་གི་རྒྱུད་ལ་མི་ཕན་ཏེ། །
ཆུ་ནང་ལོ་བརྒྱར་གནས་པ་ཡི། །
རྡོ་བའི་རང་བཞིན་སྐམ་པོར་གནས། །
སྟོང་རྐྱལ་གོམས་པའི་རིམ་པ་ཡིས། །
རྟག་འཇུ་རེས་འཇུ་མི་འཇུ་ལྟར། །
ཐོས་བསམ་སྒོམ་པ་སྒྲ་སྤྱི་ལ། །
བརྟེན་པའི་ཚུལ་ཡང་གསུམ་དུ་གསུངས། །
མི་ཡི་གྲུ་གཟིངས་རྙེད་དུས་འདིར། །
ཐོས་བསམ་སྒོམ་པའི་བ་དན་ལ། །
བརྟེན་ནས་སྲིད་མཚོ་བརྒལ་བྱ་ཡི། །
གྲུ་འདི་ཕྱི་ནས་རྙེད་པར་དཀའ། །
རིགས་དྲུག་སྐྱེ་སྒོ་མཐའ་ཡས་ཀྱང་། །
117



ལེགས་བཤད་བསྟན་བཅོས་ཕྱོགས་བསྒྲིགས།
དལ་བརྒྱད་ཚང་བ་ཤིན་ཏུ་དཀོན། །
ཆུ་བོ་གྲངས་མེད་འབབ་ན་ཡང་། །
ཡན་ལག་བརྒྱད་ལྡན་རེ་རེ་ཙམ། །
སྐྱེས་པའི་སྐད་ཅིག་དེ་ཉིད་ནས། །
མི་སྡོད་འཆི་བདག་ཁར་ཕྱོགས་ཏེ། །
ཆུ་ཀླུང་སྐད་ཅིག་རེ་རེ་བཞིན། །
ཕྱིར་མི་ལྡོག་པར་རྒྱ་མཚོར་འགྲོ། །
མི་རྟག་སྲིན་པོས་བཟུང་བཞིན་དུ། །
སོས་བདེར་སྡོད་པ་ག་ལ་རིགས། །
ཆུ་སྲིན་མཆེ་བའི་ཕྲག་གནས་ལ། །
བདེ་བའི་གོ་སྐབས་ནམ་ཡང་མེད། །
བསྒྲུབས་ཀྱང་ཕ་མཐར་ཕྱིན་མེད་པའི། །
འཇིག་རྟེན་བྱ་བ་བཙན་ཆོད་བྱ། །
ཆུ་གཉེར་གཅིག་རྗེས་གཅིག་ནོན་དེ། །
1 18



ལེགས་པར་བཤད་པ་ཆུའི་བསྟན་བཅོས།
ཅི་ཙམ་བདས་ཀྱང་ཟིན་དུས་མེད། །
བློ་རིག་སྟོབས་དང་རྩལ་ཆེ་ཡང་། །
དུས་ཀྱི་ཕོ་ཉས་དབང་མེད་འཆིང་། །
ཆུ་ཆེན་རླབས་ཀྱི་གར་མཁན་མ། །
དགུན་དུས་འཁྱགས་པའི་སྦུབས་སུ་ཚུད། །
སྒོ་གསུམ་མི་དགེའི་སྤྱོད་ཚུལ་འདིས། །
ཕྱི་མའི་སྐྱེ་བ་ངན་འགྲོར་ངེས། །
རི་བོའི་ཟོམ་ནས་འབབ་པའི་ཆུ། །
གཡང་ས་བརྒྱུད་མར་བརྡབ་ཅིང་འཕྱོ། །
དེ་ནས་ལོ་གྲངས་བྱེ་བ་བརྒྱར། །
བསྲེགས་ཤིང་འཚེད་ཀྱང་འཆི་མི་ནུས། །
རྡོ་སོལ་རི་ལ་ཆར་གྱི་རྒྱུན། །
བབས་པ་བསྐལ་པའི་བར་དུ་ཁོལ། །
འཇིགས་ཆེན་དེ་ལས་སྐྱོབ་པའི་སྐྱབས། །
113



ལེགས་བཤད་བསྟན་བཅོས་ཕྱོགས་བསྒྲིགས།
བསླུ་མེད་དཀོན་མཆོག་གསུམ་ལས་མེད། །
ཆུ་བོའི་རྒྱུན་གྱིས་ཁྱེར་བ་དེ། །
སྒྲོལ་བྱེད་མཉན་པ་ཁོ་ནར་ངེས། །
མཆོག་གསུམ་བྱིན་རླབས་མཐའ་ཡས་ཀྱང་། །
དད་པ་མེད་ན་ཇི་ལྟར་སྐྱོབ། །
རྒྱ་མཚོ་ཆེ་ཡང་ཆར་སྡོད་ཀྱི། །
བྱིའུའི་སྐོམ་པ་སེལ་མི་ནུས། །
འཁོར་བའི་འདམ་ལས་མ་བརྒལ་བའི། །
འཇིག་རྟེན་པ་ལ་བརྟེན་མི་བྱ། །
ཆུས་ཁྱེར་ཆུ་ཡིས་ཁྱེར་བ་ལ། །
འཇུས་ན་གཉིས་ཀ་བྱིང་བར་འགྱུར། །
མཆོག་གསུམ་བསྟེན་ན་དེ་ཡི་ཁྲིམས། །
ལས་འབྲས་བླང་དོར་འབད་པ་གཅེས། །
དེད་དཔོན་བསྟེན་ཀྱང་གྲུ་གཟིངས་སུ། །
12]



ལེགས་པར་བཤད་པ་ཆུའི་བསྟན་བཅོས།
མི་སྡོད་དེ་ཉིད་ཇི་ལྟར་སྒྲོལ། །
སྣོད་བཅུད་བདེ་སྡུག་སྣང་བ་ཀུན། །
འཁྲུལ་མེད་སྔོན་བསགས་ལས་ལས་འབྱུང༌། །
ཆུ་ཕོར་གང་ཡང་འགྲོ་བ་བཞིར། །
སྣང་ཚུལ་ཐ་དད་འབྱུང་བར་གསུངས། །
དགེ་དང་མི་དགེ་ཆུང་ངུ་ནས། །
བསགས་པས་ཤེས་རྒྱུད་གང་འགྱུར་ཏེ། །
ཆར་གྱི་ཐིགས་པ་བསགས་པས་ཀྱང་། ；
མཐའ་ཀླས་ཆུ་ཡི་དཀྱིལ་འཁོར་ཆགས། །
གནས་སྐབས་དགེ་བ་ལྟར་སྣང་ཡང་། །
བསྔོ་དང་འདུན་པས་བསླད་པ་མང་། །
མཆོག་ཏུ་མངར་བ་གང་གཱའི་ཆུ། །
རྒྱ་མཚོར་འདྲེས་ན་ཁ་བར་འགྱུར། །
རྨོངས་པའི་མུན་ནག་གིས་ལྡོངས་ཤིང་། ། །
121



ལེགས་བཤད་བསྟན་བཅོས་ཕྱོགས་བསྒྲིལ།ས།
ལས་ཀྱི་ཞགས་པས་བཅིངས་པ་རྣམས། །
སྲེད་པའི་ཀླུང་གིས་རབ་དྲངས་ཏེ། །
མི་བཟད་སྐྱེ་བའི་རྒྱ་མཚོར་འགྲོ། །
འདོད་པ་ལན་ཚྭའི་ཆུ་བོ་ནི། །
ཅི་ཙམ་སྤྱད་ཀྱང་མི་ངོམས་པས། །
ཆུ་མཚོ་འཁྱགས་པའི་ངང་བ་ལྟར། །
སྲིད་ལས་ངེས་འབྱུང་སྐྱོ་ཤས་སྐྱེད། །
ལས་ཉོན་ན་ཀྲས་ཡོངས་གང་བ། །
སྡུག་བསྔལ་འཁོར་བའི་རྒྱ་མཚོ་ལས། །
སྒྲོལ་བྱེད་བསླབ་གསུམ་གྲུ་བོ་ཆེ། །
བཟུང་ནས་ཐར་པའི་གླིང་དུ་གཤེགས། །
ཁྱད་པར་ཁས་བླངས་ཚུལ་ཁྲིམས་ནི། །
ཉེས་ལྟུང་དྲི་མས་མ་སྦགས་པ། །
རྒྱ་མཚོ་རོ་དང་མི་འགྲོགས་ལྟར། །
122



ལེགས་པར་བཤད་པ་ཆུའི་བསྟན་པཅོས་
རྟག་ཏུ་དྲན་ཤེས་བརྟན་པོས་སྲུངས། །
འོན་ཀྱང་མ་རྒན་སེམས་ཅན་རྣམས། །
དོར་ནས་རང་དོན་བྱར་མི་འོས། །
རྒྱ་མཚོའི་གླིང་དུ་གཉེན་བཤེས་ཀུན། །
འབོར་བ་དེད་དཔོན་སྤྱོད་ཚུལ་མིན། །
མཚོར་གནས་གཡོ་དང་མི་བདེན་པའི། །
ཁྱད་པར་གསུམ་ལྡན་ཆུ་ཟླ་ལྟའི། །
འགྲོ་ལ་སྙིང་རྗེ་རྣམ་གསུམ་གྱིས། །
ཐེག་ཆེན་ལམ་གྱི་སྲོག་རྩ་ཚུགས། །
བྱང་ཆུབ་སེམས་ཀྱིས་ཟིན་པའི་དགེ །
མི་ཟད་བྱང་ཆེན་རྒྱུར་འགྲོ་སྟེ། །
ཛམ་བུའི་འབྲས་བུ་མ་དྲོས་མཚོར། །
ལྟུང་བས་གསེར་སྦྱངས་ཁམས་སུ་འགྱུར། །
རྒྱལ་སྲས་སྤྱོད་པ་མཐའ་ཀླས་ཀྱང་། །
123



ལེག；ས་བཤད་བསྟན་བཅོས་ཕྱོགས་བསྒྲིགས།
ཕ་རོལ་ཕྱིན་པ་དྲུག་ཏུ་འདུ། ། །
རི་སུལ་ལ་ལུང་ཆུ་བོ་བརྒྱ། }
ཟམ་འོག་གཅིག་ཏུ་འདྲིལ་བ་བཞིན། །
རྒྱལ་སྲས་རྣམས་ནི་བདོག་པ་ཀུན། །
འབྲས་བཅས་གཏོང་སྟེ་སྦྱིན་པའི་མཆོག །
ཚར་གྱིས་རྩི་བཅུད་ལོ་ཏོག་ཀུན། །
བསྐྱངས་ཀྱང་ལན་དང་རེ་བ་མེད། །
རྣམ་དག་ཁྲིམས་ཀྱིས་ཉེས་ལྟུང་གི །
རྙོག་པ་མ་ལུས་དྲུངས་འབྱིན་ཏེ། །
ཀེ་ཏ་ཀ་འབྲས་བྱེ་མ་ཡིས། །
ཆུ་བོའི་རྙོག་མ་དྭངས་པར་བྱེད། །
དགེ་ཚོགས་མ་ལུས་སྲེག་བྱེད་པའི། །
ཁོང་ཁྲོའི་དགྲ་འཇོམས་བཟོད་པ་སྟེ། །
ཀུན་ཟ་འབར་བའི་མེ་ལྕེ་ནི། །
124



ལེགས་པར་བཤད་པ་ཆུའི་བསྟན་བཅོས་
གསོད་བྱེད་གཉེན་པོ་ཆུ་ཡིན་ནོ། །
རྟག་གུས་བརྩོན་པ་མ་བཏང་ན། །
མི་འགྲུབ་བྱ་བ་ཅི་ཡང་མེད། །
ཆུ་ཐིགས་རྟག་ཏུ་འབབ་པ་ཡིས། །
བྲག་གི་རི་བོ་འབིགས་ལ་ལྟོས། །
བྱིང་རྒོད་སྐྱོན་བྲལ་ཏིང་ངེ་འཛིན། །
གསལ་བར་ཡོན་ཏན་ཐམས་ཅད་འཆར། །
བིར་མེ་ལོང་ཕྱིས་འདྲ་བའི། །
དྭངས་མཚོར་གཟུགས་བརྙན་ཅི་ཡང་གསལ། །
དངོས་ཀུན་སྟོང་པར་དམིགས་པ་ཡིས། །
འཁོར་བའི་གདུང་བ་ཀུན་སེལ་ཏེ། །
ཆུ་ཀླུང་མཐའ་དག་ཨག་སྐྱས། །
ཧུབ་ཀྱིས་གཞལ་བས་བདུད་རྩིར་འགྱུར། །
ཀླུ་སྒྲུབ་བློ་མཚོ་རྒྱ་ཆེ་བས། །
125



ལེགས་བཤད་བསྟན་བཅོས་ཕྱོགས་བསྒྲིགས་
དངོས་པོར་སྨྲ་རྣམས་སྤོབས་པ་ཕྲོགས། །
རྔམ་གནག་གཏིང་མཐའ་མི་མངོན་པའི། །
རྒྱ་མཚོས་བྱིས་པ་སྐྲག་པར་བྱེད། །
ཟབ་མོའི་དེ་ཉིད་འབྱེད་པ་ལ། །
ཐོག་མར་དགག་བྱ་ངེས་དགོས་ཏེ། །
རྒྱ་མཚོར་ནོར་བུ་ལེན་པ་ལ། །
འཇིགས་པ་གར་ཡོད་ཤེས་པ་གཅེས། །
གདགས་གཞི་ཕུང་སོགས་འདུས་པ་ལ། །
ང་འོ་སྙམ་དུ་འཁྲུལ་བ་སྟེ། །
ཀླུང་ཆེན་གདོད་ནས་བྲུབས་འདྲ་ཡང་། །
ཆུ་ཕྲན་དུ་མ་འདུས་པ་ཡིན། །
བཏགས་དོན་རིགས་པས་དཔྱད་པ་ན། །
ངོ་བོས་གྲུབ་པ་འགའ་མེད་དེ། །
ཆུ་ཀླུང་ཡུར་བ་བརྒྱར་དྲངས་པའི། །
126



ལེགས་པར་བཤད་པ་ཆུའི་བསྟན་བཅོས།
ཤུལ་ན་ཟིལ་བ་ཙམ་ཡང་མེད། །
སྟོན་པས་ཇི་སྙེད་བཀའ་སྩལ་པ། །
སྟོང་དང་རྟེན་འབྱུང་འདིར་འཇུག་སྟེ། །
ས་སྟེང་ཆུ་བོ་མ་ལུས་པ། །
རྒྱ་མཚོ་ཆེན་པོར་གཞོལ་ཞིང་འབབ། །
རང་རྒྱུད་སྨིན་པའི་རྒྱལ་སྲས་ཀྱིས། །
བསྡུ་བ་རྣམ་བཞིས་གདུལ་བྱ་སྐྱོང་། །
རྒྱ་མཚོར་འཇུག་མྱོང་དེད་དཔོན་གྱིས། །
གཞན་ཡང་ཁྲིད་ནས་ནོར་ལ་སྦྱོར། །
རྒྱུ་ཡི་ཐེག་པའི་ལམ་རིང་ཡང་། །
གསང་སྔགས་ཐབས་ཀྱིས་མྱུར་དུ་བགྲོད། །
ཐང་དུ་འདྲེན་དཀའི་གྲུ་བོ་ཆེ། །
རྒྱ་མཚོར་ཞུགས་ན་ཡུད་ཀྱིས་འགྲོ། །
རྡོ་རྗེ་ཅན་གྱིས་ལེགས་གསུངས་པའི། །
127



ལེགས་བཤད་བསྟན་བཅོས་ཕྱོགས་བསྒྲིགས།
གསང་སྔགས་ནུས་པ་བསམ་མི་ཁྱབ། །
གདུང་བ་མ་ཞེས་བོས་པས་ཀྱང་། །
ལྷ་ཡི་ཆུ་བོ་འགུགས་པར་བྱེད། །
ཟུང་འཇུག་གདེངས་ཅན་བདག་པོའི་གནས། །
རྡོ་རྗེ་ཐེག་པ་རྒྱ་མཚོ་ཆེའི། །
འཇུག་ངོགས་བདེ་བའི་འབབ་སྟེགས་ནི། །
དབང་བཞིའི་རིན་ཆེན་ཐེམ་སྐས་ཡིན། །
འོན་ཀྱང་དངོས་གྲུབ་རྣམ་གཉིས་ཀྱི། །
གཞི་རྟེན་དམ་ཚིག་སྡོམ་པ་སྟེ། །
རྩེ་བ་ཆུ་མཚོ་བསྐམས་གྱུར་ན། །
རླབས་ཀྱི་ཕྲེང་བ་གང་ལས་འབྱུང་། །
དེ་ཉིད་རིག་པའི་རྣལ་འབྱོར་པ། །
འདོད་ལ་སྤྱོད་ཀྱང་ཞེན་པ་མེད། །
ཉ་ནི་ཆུ་གཏིང་ཟབ་མོ་ན། །
]2}}



ལེགས་པར་བཤད་པ་ཆུའི་བསྟན་བཅོས།
འགྱུ་ཡང་ཆུ་ཡིས་འཚུབ་མི་འགྱུར། །
ཆགས་སོགས་ཉོན་མོངས་ཉེས་པ་རྣམས། །
ཉོན་མོངས་ལམ་བྱེད་ཉིད་ཀྱིས་འཇོམས། །
རྣ་བར་ཆུ་སོན་ཆུས་འབྱིན་ཞིང་། །
མེས་ཚིག་མེ་ཡིས་གདུངས་པས་ཞི། །
བསྐྱེད་རིམ་ཕྲ་རགས་རྣལ་འབྱོར་གྱིས། །
སྐྱེ་ཤི་བར་དོ་གསུམ་སྦྱོང་སྟེ། །
སྐལ་ལྡན་ཤིང་རྟའི་མཆོད་ཡོན་གྱིས། །
དུག་ཅན་དྲི་མ་འཁྲུད་པ་བཞིན། །
དགའ་བཞིའི་ལྷན་སྐྱེས་བདེ་བ་ཆེས། །
སྟོང་བཞིའི་ཡེ་ཤེས་རྒྱས་འགྱུར་ཏེ། །
ཆུ་བོ་རྣམ་བཞིའི་རྒྱུན་འབབ་པས། །
རྟ་གདོང་མེ་ཆེན་འབར་བར་འགྱུར། །
ཕྲ་བ་གཉུག་མའི་རླུང་སེམས་ལས། །
129



ལེགས་བཤད་བསྟན་བཅོས་ཕྱོགས་བསྒྲིགས།
སྒྱུ་མ་ལྟ་བུའི་སྐུར་བཞེངས་པ། ། །
དྭངས་པའི་ཆུ་ལས་ཆུ་བུར་དང་། །
དག་པའི་མཁའ་ལས་ཆུ་འཛིན་བཞིན། །
རྩྭ་རྩེའི་ཟིལ་བ་རེ་རེར་ཡང་། །
ཟླ་བའི་གཟུགས་བརྙན་སྣང་བ་བཞིན། །
དཔེ་ཡི་རིམ་པ་རེ་རེས་ཀྱང་། །
འཁོར་འདས་ཆོས་ཀུན་མཚོན་པར་ནུས། །
འཇིག་རྟེན་ཡ་རབས་སྤྱོད་པ་ནས། །
མདོ་སྔགས་ལམ་གྱི་རིམ་པའི་བར། །
དཔེར་བྱ་གཅིག་གིས་མཚོན་པ་འདི། །
ལེགས་བཤད་འཕྲུལ་གྱི་རྒྱ་མཚོ་ཡིན། །
ལོངས་སྤྱོད་འཁོར་ལོའི་ཆུ་གཏེར་ན། །
དབྱངས་ལྡན་ངང་མོ་རྣམ་རོལ་པ། །
དེ་ཡི་ཁ་ལས་ལེགས་བཤད་ཀྱི། །
130



ལེགས་པར་བཤད་པ་ཆུའི་བསྟན་བཅོས། །
རྦ་རླབས་འཁྲི་ཤིང་ཅི་ཡང་གཡོ། །
གང་ཡང་བདག་བློའི་ཆུ་གཏེར་ལས་འཁྲུངས་ལེགས་་་་
བཤད་གསར་བའི་ཟླ་བ་ནི། །
འཇིག་རྟེན་རྨོངས་པའི་མུན་འཕྲོག་སྙིང་གི་གདུང་སེལ་
བསིལ་བའི་རེག་པ་ཅན། །
དེ་ཡི་དགེ་བ་ས་གསུམ་རྣམ་དཀར་འོད་ཀྱི་གོས་བཟང་་
འཛིན་པ་དེས། ། །
སྐྱེ་དགུའི་ལེགས་བྱས་བློ་དང་ལྷན་ཅིག་བསྟན་པའི་ཆུ་་་
གཏེར་རྒྱས་གྱུར་ཅིག །
ཅེས་ལེགས་པར་བཤད་པ་ཆུའི་བསྟན་བཅོས་ལུགས་གཉིས་རླབས་ཕྲེང་
བརྒྱ་ལྡན་ཞེས་བྱ་བ་འདི་ནི། སྔར་རང་གི་རྒྱུད་ལ་བག་ཆགས་འཇོག་པའི་ཕྱིར་
དུ་རྩོམ་ཁུལ་གྱིས་དུས་ཚོད་ལ་དཔག་པའི་མདོ་སྔགས་ཀྱི་གཞུང་དུ་བགྲང་རུང་
ཙམ་ཁ་ཤས་བྲིས་ཡོད་ནའང་། ཤིང་གི་བསྟན་བཅོས་དེ་དར་སོ་ཆེ་ཞིང་།
མཐོང་བྱེད་མཁན་མང་དུ་འོང་བར་སྣང་བས་དེ་ལ་འགྲེལ་བ་ཞིག་ཀྱང་བྱུང་ན་
ལེགས་ཞེས། པ་རེན་སུ་ཉིད་ཤོག་ནས་བསྔགས་འོས་ཡོན་ཏན་དུ་མའི་རྒྱན་ཕྲེང་
འཛིན་པ་ནོམ་ཆི་ཞབས་དྲུང་སྐལ་བཟང་དར་རྒྱས་ཀྱིས་ཡང་ཡང་ནན་གྱིས་་་་་
131



ལེགས་བཤད་བསྟན་བཅོས་ཕྱོགས་བསྒྲིགས།
བསྐུལ་ཏེ་བྲི་བར་བརྩམས་ན་ཡང་། དེའི་ཆོས་ཀྱི་སརྒ་ལམ་རིམ་ལས་ལོགས་སུ་
མི་དགོས་ལ། གཞན་རྣམས་གོ་སླ་བ་འབའ་ཞིག་གཙོར་འདོན་དང་། དཔེའང་
ཡོངས་གྲགས་མཁས་བླུན་ཐམས་ཅད་ལ་འཆར་བདེ་བ་ཁོ་ནར་སྦྱར་སྟབས་དེ་
ལས་གསལ་དུ་གཏོང་རྒྱུ་མེད་པ་ལྟ་བུར་སྣང་ཞིང་། ཕྱོགས་མཐུན་གྱི་ཁུངས་
དཔལ་མགོན་ཀླུ་སྒྲུབ་ཀྱི་ཤེས་རབ་བརྒྱ་པ། ཤེས་རབ་སྡོང་བུ། སྐྱེ་བོ་གསོ་ཐིགས་
གསུམ་དང་། ཙ་ན་ཀ་རྒྱལ་པོའི་ལུགས་ཀྱི་བསྟན་བཅོས། མ་སུ་རཀྵས་བྱས་པའི་
ལུགས་ཀྱི་བསྟན་བཅོས། ཉི་མ་སྦས་པས་མཛད་པ་ཚིགས་སུ་བཅད་པའི་མཛོད།
མཆོག་སྲེད་ཀྱི་ཚིགས་བཅད་བརྒྱ་པ། དྲི་མ་མེད་པའི་དྲིས་ལན་རིན་པོ་ཆེའི་
ཕྲེང་བ། ས་སྐྱའི་ལེགས་བཤད་རྣམས་དང་། གཞན་ཡང་འཕྲིན་ཡིག་བསླབ་བྱ་
སོགས་དེ་མཐུན་རྣམས་དྲངས་ཏེ་བཤད་ན་ཚིག་ཚོགས་ཆེས་ལྕི་བར་འགྱུར་བས།
འདིར་ལྗོན་ཤིང་ཆུའི་ཁམས་ཀྱིས་རྒྱས་པར་བྱེད་པའི་དཔེ་དང་མཐུན་པར། དེ་
ཉིད་དུ་མ་ཚང་བ་འགའ་ཞིག་ཁ་བསྐངས་ནས་ཅུང་ཟད་རྒྱས་སུ་བཏང་། དེར་
མཆོག་དམན་དང་གཙོ་ཕལ་གྱི་རིམ་པས་ཆོས་ཀྱི་སརྒ་སྔོན་དུ་བྱས་ཀྱང་།
འདིར་གོང་ནས་གོང་དུ་བགྲོད་པའི་རིམ་པས་མཇུག་ཏུ་བྱས་ཏེ་གོ་རིམ་་་་་་་
བསྡེབས་པ་སོགས་དོན་འགྲེལ་གྱི་ཚུལ་དུ་བྱས་ནས། ༧ བཙུན་པ་དཀོན་མཆོག་
བསྟན་པའི་སྒྲོན་མེས་དབེན་གནས་ཡིད་དགའ་ཆོས་འཛིན་དུ་སྦྱར་བའི་ཡི་གེ་་
པ་ནི་གཙུག་ལག་ལྟ་བའི་བློ་མིག་ཅན་བྷི་ཀླུ་རཏྟཱ་ཨཱ་ནནྟས་བགྱིས་པ་འདིའང་།
སྐྱེ་བོ་རྣམས་ལ་དགེ་བའི་འཇུག་ངོགས་གསལ་བའི་རྒྱུར་གྱུར་ཅིག །
132



ལེགས་པར་བཤད་པ་ཆུའི་བསྟན་བཅོས།
སརྦ་ཀཱ་ལེ་ཤེ་ཡོ་བྷ་བ་ཏུ། ན་མོ་ར་ཤ་ས་ན་དཱི་པཱ་ཡ། ཆོས་སྲིད་ཟུང་དུ་
འབྲེལ་བ་ཡི། །ཡ་རབས་དམ་པའི་སྤྱོད་ཚུལ་མཆོག །ངོ་མཚར་དཔེ་དོན་མཐའ་
ཡས་པས། །རབ་གསལ་ལུགས་ཀྱི་བསྟན་བཅོས་འདི། །གང་ཞིག་རྣམ་གྲོལ་གུར་
ཁང་དུ། །འགྲོད་འདོད་སྐལ་བཟང་གཞོན་ནུའི་ཚོགས། །དང་པོར་མི་ཆོས་ཐེམ་
སྐས་ལ། །ངེས་པར་བརྟེན་པ་གནད་དུ་ཆེ། །དེ་ཕྱིར་ཨུ་རད་དབུས་ཤོག་གི །
རབ་འབྱམས་ཡེ་ཤེས་ཆོས་འཛིན་གྱིས། །སྐུ་འབུམ་གསོ་རིག་གྲྭ་ཚང་དུ། །བཀོད་
ལེགས་པར་དུ་བསྐྲུན་པའི་དགེས། །འབྲེལ་ཐོགས་ལུས་ཅན་མཐའ་དག་གི །བློ་
ཡི་མུན་པ་རབ་གསལ་ཏེ། །དམ་པའི་བརྟུལ་ཞུགས་ལྷུར་བླངས་ནས། །འདུན་
མའི་ཡང་རྩེར་ཕྱིན་གྱུར་ཅིག །ཅེས་ཤིང་གི་བསྟན་བཅོས་དང་ཆུ་ཡི་བསྟན་
བཅོས་གཉིས་ཀྱི་པར་བྱང་སྨོན་ཚིག་ཏུ་སྙོམས་ལས་མལ་དུ་ཉལ་བའི་ཚངས་་་་
སྲས་དགྱེས་པའི་བློ་གྲོས་ཀྱིས་བྲིས་པའོ། །
133



ལེགས་བཤད་བསྟན་བཅོས་ཕྱོགས་བསྒྲིགས།
༄༅། །དམ་པ་ཆོས་ལུགས་ཀྱི་རིན་པོ་ཆེའི་བསྟན་
བཅོས་ལེགས་བཤད་དབང་གི་རྒྱལ་པོ་
ཞེས་བྱ་བ་བཞུགས་སོ།།
ནོམ་ཆི་མཁན་པོ་ངག་དབང་ཕུན་ཚོགས།
གསེར་རིའི་དབུས་ན་ལྷུན་པོ་ནི། །
རབ་བརྗིད་མཚུངས་ཟླས་དབེན་པ་ལྟར། །
དགྲ་བཅོམ་འཁོར་དབུས་མངོན་མཛེས་པའི། །
སྟོན་པ་མཆོག་དེའི་ཞབས་སྐྱེས་མཆོད། །
ནོར་བུའི་ཅོད་པན་འོད་འཕྲོ་བ། །
སྐབས་གསུམ་ལྷ་ཡི་གཙུག་ན་མཛེས། །
བླ་མའི་ཞབས་ཀྱི་པདྨོ་ཡང་། །
སློབ་མའི་གཙུག་གི་རྒྱན་དུ་འོས། }
བསམ་འཕེལ་དབང་རྒྱལ་རྒྱལ་མཚན་རྩེར། །
134



ལེགས་པར་བཤད་པ་རིན་པོ་ཆེའི་བསྟན་བཅོས།
མངོན་མཆོད་དགོས་འདོད་ཆར་དུ་འབེབས། །
བཤེས་མཆོག་ཞབས་བསྟེན་བཀའ་དྲིན་ལས། །
འདི་ཕྱིའི་ལེགས་ཚོགས་ཡིད་བཞིན་འགྲུབ། །
མཚན་མོའི་ལམ་བགྲོད་དཀའ་ཚེགས་ཆེ། །
ནོར་བུའི་སྣང་བར་བརྟེན་པས་བདེ། །
གསུང་རབ་བདེ་བླག་རྟོགས་པའི་ཆེད། །
ལམ་སྟོན་བཤེས་གཉེན་མིག་ལྟར་གཅེས། །
ནོར་བུ་བཀྲུ་བའི་དཔེ་གསུམ་ལྟར། །
གདུལ་བྱའི་བློ་ཁའི་རིམ་པ་ལ། །
ལྟོས་ཏེ་གསུང་རབ་གོང་འོག་སྣང་། །
དོན་དུ་ཆོས་ལ་བཟང་ངན་མེད། །
དབུལ་བོ་སྡུག་བསྔལ་གྱིས་གདུངས་ཀྱང་། །
ནོར་བུའི་ཚོགས་ལ་ཡིད་སྨོན་བྱེད། །
ཤེས་བརྩོན་ནོར་གྱིས་དབུལ་ན་ཡང་། །
135



ལེགས་བཤད་བསྟན་བཅོས་ཕྱོགས་བསྒྲིགས།
ཆོས་ལ་ནན་ཏན་དད་གུས་བསྐྱེད། །
རིན་ཆེན་མགུལ་རྒྱན་འཕྱང་འཕྲུལ་གྱིས། །
མགྲིན་པ་ཡིད་འོང་བྱེད་པ་བཞིན། །
ལེགས་བཤད་གཏམ་གྱི་སྦྱོར་བ་ནི། །
བློ་གསལ་མགྲིན་པའི་མཛེས་རྒྱན་ཡིན། །
སྣ་ཚོགས་ནོར་བུའི་གཏེར་རྡོལ་བའི། །
ཁྱིམ་དུ་དབུལ་ཕོངས་སྡུག་བསྔལ་བྲལ། །
གང་ཞིག་ཆོས་ལ་དད་པ་ཐོབ། །
སེམས་ལ་ཡོན་ཏན་རྣམ་མང་འདྲེན། །
བཞིན་གྱི་ནག་ནོག་དྲི་མ་དེ། །
ནོར་བུའི་མེ་ལོང་ངོས་ན་གསལ། །
རང་སེམས་སྐྱོན་དང་ཡོན་ཏན་རྣམས། །
ཆོས་ཀྱི་མེ་ལོང་ནང་དུ་གསལ། །
བྱད་བཞིན་དངོས་དང་དེའི་གཟུགས་བརྙན། །
f 36



ལེགས་པར་བཤད་པ་རིན་པོ་ཆེའི་བསྟན་བཅོས། །
མེ་ལོང་ཤར་བ་འདྲ་སྣང་འཆར། །
བཅོས་མའི་དད་དང་དད་པ་གཉིས། །
འདྲར་སྣང་འཆར་ཡང་ཁྱད་པར་ཆེ། །
ལོངས་སྤྱོད་དོན་དུ་རིན་པོ་ཆེ། །
གསོག་སྒྲུབ་བྱེད་ཚེ་རྐུན་མ་སྡང་། །
ཐོས་སོགས་ཡོན་ཏན་དོན་གཉེར་ཚེ། །
བག་མེད་རྐུན་པོས་འཁྱེར་ཉེན་ཡོད། །
སྔར་རྙེད་ནོར་བུ་དོར་ནས་ནི། །
ཕྱི་མ་ལེན་ལ་དགའ་བ་ཡོད། །
སློབ་མ་ངན་པས་བླ་མ་ལ། །
སྐྱོན་དུ་བལྟ་ཞིང་ཕྱི་མ་བཙལ། །
གསེར་གྱི་ཡོན་ཏན་མི་ཤེས་འགའ། །
མིག་ལ་གནོད་ཅེས་དོར་བ་ཡོད། །
དེང་དུས་སྐྱེ་སྤྲུལ་ཕལ་ཆེར་ཞིག །
137



ལེགས་བཤད་བསྟན་བཅོས་ཕྱོགས་བསྒྲིགས།
དགེ་རྒན་ཁུར་དུ་མཐོང་ནས་འདོར། །
ཇི་ལྟར་ས་རྡོ་རྙེད་སླ་ཞིང༌། །
རིན་ཆེན་མཆོག་ནི་རྙེད་པར་དཀའ། །
བདེ་འགྲོའི་ངན་འགྲོའི་རྟེན་མང་པོ། །
རྙེད་ཀྱང་དལ་འབྱོར་ཐོབ་པ་དཀོན། །
ཤེལ་བུམ་རེ་ཞིག་ལོངས་སྤྱད་ཀྱང་། །
ནམ་ཞིག་དུས་ན་འཇིག་པར་འགྱུར། །
ཡུན་རིང་ཐབས་ཀྱིས་བསྐྱང་བསྐྱངས་པའི། །
ལུས་འདི་འཇིག་པར་གདོན་མི་ཟ། །
རིན་པོ་ཆེ་དང་སྣམ་བུ་གཉིས། །
བརྐུས་ལ་ཆད་པས་ཆེ་ཆུང་ལྟར། །
དགེ་སྡིག་ཆེ་ཆུང་སྟོབས་ཀྱིས་ནི། །
ལས་ཀྱི་འབྲས་བུ་ཆེ་ཆུང་འབྱུང་། །
མི་ཞིག་ལམ་ཁར་གསེར་རྙེད་པས། །
138



ལེགས་པར་བཤད་པ་རིན་པོ་ཆེའི་བསྟན་བཅོས། །
སྡུག་བསྔལ་མང་པོ་ཐོབ་པ་བཞིན། །
འཁོར་བའི་བདེ་འབྱོར་གང་ཐོབ་ཀྱང་། །
སྡུག་བསྔལ་རང་བཞིན་ཡིད་བརྟན་མེད། །
ལུས་ངན་དཔུང་ལྡན་རྒྱལ་བཙུན་གཉིས། །
མེ་ཤེལ་ཉི་འོད་ཕྲད་པས་བསྲེགས། །
མི་དགེའི་ལས་ཀྱིས་ངན་སོང་ན། །
སྡུག་བསྔལ་དུ་མས་སེམས་ཅན་གདུངས། །
རིན་ཆེན་མེ་ཏོག་ལྷ་ལྷ་མོ། །
ཕན་ཚུན་རྩེད་འཇོའི་ཕྱིར་དུ་འཕེན། །
ཡང་སོས་དམྱལ་བའི་ནང་ཕན་ཚུན། །
ཁྲོས་པས་གསོད་ཕྱིར་རལ་གྲི་འཕེན། །
གོས་དང་རིན་ཆེན་ཤིང་ལ་སོགས། །
བཟོ་སྒྲུབ་བྱེད་ཚེ་ཐིག་འདེབས་ལྟར། །
ལུས་ལ་དམྱལ་སྲུང་ཐིག་བཏབ་ནས། །
13



ལེགས་བཤད་བསྟན་བཅོས་ཕྱོགས་བསྒྲིགས།
མཚོན་ཆས་གཤགས་པའི་ཚུལ་འདི་སྡུག །
རིན་ཆེན་རྡོ་དང་ཤིང་སྨན་སོགས། །
གཏུན་དུ་བརྡུངས་པས་རབ་ཏུ་བཅོམ། །
བསྡུས་འཇོམས་རི་བོས་ལས་ངན་རྣམས། །
ཕྱེ་མར་འཐག་ཅིང་ཁྲག་ཀླུང་འབབ། །
རིམ་གཅིག་རིམ་གཉིས་གོང་བུར་བསྲེགས། །
རིན་ཆེན་སྨན་ནུས་ཆེ་ཆུང་ལྡང་། །
ལྕགས་ཁང་རིམ་གཅིག་རིམ་གཉིས་བསྲེགས། །
སེམས་ལ་སྡུག་བསྔལ་ཆེ་ཆུང་འབྱུང་། །
ལྷ་རྣམས་རིན་ཆེན་ཁང་བཟང་ན། །
བདུད་རྩིའི་ཁྲུས་ཀྱིས་ལུས་ཀུན་གཤེར། །
ཁྲོ་ཆུའི་ནང་ན་དམྱལ་བའི་འགྲོ། །
གསལ་ཤིང་རྩེར་བསྐྱོན་ཁྲག་གིས་གཤེར། །
དགེ་འབྲས་བདེ་རེག་ས་གཞི་དང་། །
140



ལེགས་པར་བཤད་པ་རིན་པོ་ཆེའི་བསྟན་བཅོས།
རི་བོར་ལྷ་རྣམས་བདེ་བ་མྱོང་། །
སྡིག་འབྲས་ལྕགས་བསྲེགས་ས་གཞི་དང་། །
རི་བོ་སེམས་དམྱལ་སྲེག་པའི་རྫས། །
རིན་ཆེན་མར་མེའི་སྡོང་བུ་དེ། །
མེ་དང་ལྷན་ཅིག་སྲེག་པ་ལྟར། །
ལུས་པོ་མེ་དང་དབྱེར་མེད་འདྲེས། །
མི་བཟད་དམྱལ་བ་མནར་མེད་སྡུག །
མུན་པར་ཆུད་པའི་དོང་བཞིན་དུ། །
སྨག་རིམ་གནས་པའི་གངས་རིའི་ཁྲོད། །
ཆུ་བུར་ཅན་སོགས་སྡུག་བསྔལ་དང་། །
ཚེ་ཚད་ཡུན་རིང་འཇིགས་པ་ཆེ། །
སེམས་དཔའ་ཆེ་རྣམས་རིན་ཆེན་དང་། །
ཟས་ཀྱི་ཆར་ཕབ་དུག་ཏུ་འགྱུར། །
དེ་འདྲའི་ལས་ཀྱིས་གདུངས་པ་ཡི། །
141



ལེགས་བཤད་བསྟན་བཅོས་ཕྱོགས་བསྒྲིགས།
ཡི་དྭགས་བཀྲེས་སྐོམ་དུ་མས་ཉེན། །
དབྱར་དུས་ཟླ་དཀྱིལ་ཤར་བས་སྲེག །
དགུན་དུས་ཉི་དཀྱིལ་ཤར་ཡང་འཁྱག །
སྨིག་རྒྱུ་ཆུར་མཐོང་ཆུ་ཀླུང་སྐམ། །
ཡི་དྭགས་སྣང་བ་ཕྱིན་ཅི་ལོག །
རིན་ཆེན་འབྱོར་ཡང་ཀླུ་འགའ་ཞིག །
བྱེ་ཚན་དང་ནི་མཁའ་ལྡིང་འཇོམས། །
དུད་འགྲོ་གཞན་དབང་ཤུགས་ཆེ་བས། །
རང་ལུས་གཞན་གྱིས་ཟས་སུ་ཟ། །
རིན་ཆེན་མདུན་དུ་སྤུངས་ན་ཡང་། །
རྡོ་དང་ཁྱད་མེད་རྐང་བས་བརྫི། །
དེ་འདྲའི་རྨོངས་པས་ཟིལ་མནན་པའི། །
དུད་འགྲོའི་སྐྱེ་གནས་ཡ་རེ་ང་། །
མེ་ཤེལ་ཉི་མའི་དཀྱིལ་འཁོར་ལ། །
142



ལེགས་པར་བཤད་པ་རིན་པོ་ཆེའི་བསྟན་བཅོས་
གྲང་རེག་འཇོམས་པའི་ནུས་པ་སྣང་། །
བསླུ་བ་མེད་པའི་དཀོན་མཆོག་གསུམ། །
ངན་འགྲོའི་འཇིགས་སྐྱོབ་དཔུང་གཉེན་ཆེ། །
རིན་ཆེན་ས་གཞི་ལྕགས་བསྲེགས་གཞི། །
ལྷ་དང་དམྱལ་བ་སོ་སོར་སྤྱོད། །
དགེ་སྡིག་ལས་ལས་བདེ་སྡུག་རྣམས། །
འབྱུང་ཚུལ་ཞིབ་བསམ་སྐྱོ་བར་མཛོད། །
ཉི་དཀྱིལ་མཁའ་ལ་ཤར་བ་ན། །
དྲོ་གྲང་ཉིན་སྲིབ་ཁྱད་ལས་འབྱུང་། །
རྒྱལ་བའི་ཐུགས་རྗེ་ཀུན་སྙོམས་ཀྱང་། །
འགྲོ་ལ་བདེ་སྡུག་ལས་ཀྱིས་འབྱུང་། །
གསེར་སོགས་རིན་ཆེན་སྣ་བདུན་གྱི། །
བང་མཛོད་ཐབས་ཀྱིས་བསྒྲུབས་པ་བཞིན། །
ཡོན་ཏན་བདུན་གྱིས་ཉེར་མཛེས་པའི། །
143



ལེགས་བཤད་བསྟན་བཅོས་ཕྱོགས་བསྒྲིགས།
རྟེན་བཟང་འཐོབ་པའི་ཐབས་ལ་འབད། །
རིན་ཆེན་སྨན་གྱི་རྫས་འགའ་ལ། །
ཞེན་པ་ལྡོག་ཀྱང་ནད་པས་འཐུང་། །
སྡུལ་བསྔལ་ལས་ནི་ཐར་བའི་ཕྱིར། །
གནས་སྐབས་མངོན་མཐོ་དོན་དུ་གཉེར། །
རིན་ཆེན་ས་གཞིར་ནོར་བུའི་ལྗོན། །
རྒྱུ་ཚོགས་ཚང་ན་སྐྱེ་བ་ལྟར། །
རྒྱུ་བརྒྱད་དག་པ་གསུམ་ཚང་ན། །
རྣམ་སྨིན་འབྲས་བུ་ཕུལ་བྱུང་འབྱིན། །
མི་ཡི་དབང་བོ་འཁོར་སྒྱུར་ཆེ། །
གསེར་གྱི་འཁོར་ལོར་དབང་བསྒྱུར་ཡང་། །
ནམ་ཞིག་ལས་ཀྱི་གཞན་དབང་གིས། །
ལྟུང་བའི་ཚུལ་འདི་བསམས་ཚེ་སྐྱོ། །
ནོར་བུའི་འོད་དང་གཞལ་མེད་ཁང་། །
14



ལེགས་པར་བཤད་པ་རིན་པོ་ཆེའི་བསྟན་བཅོས།།
ལྷ་མིན་ལོངས་སྤྱོད་ལྷ་ལ་འགྲན། །
ཕྲག་དོག་དང་ནི་གཡོ་སྒྱུ་ཡིས། །
བདེན་མཐོང་སྐལ་མེད་བདུད་ཀྱི་གཉེན། །
རིན་ཆེན་ཐེམ་སྐས་འབབ་འཛེག་ལས། ༈
དམའ་ཞིང་མཐོ་བའི་གོ་ས་ལྟར། །
ཡང་དང་ཡང་དུ་རིགས་དྲུག་འགྲོ། }
མཐོ་དམན་ས་རུ་ངེས་པར་སྐྱེ། །
རིན་ཆེན་རྒྱུན་ལྡན་ལྷའི་བུ་མོར། །
རེག་པའི་བདེ་བ་ཡུན་རིང་མྱོང་། །
སླར་ཡང་དམྱལ་བར་འཐག་གཅོད་ཀྱི། །
རེག་པ་མི་བཟད་བསྟེན་དགོས་སྡུག །
རྐང་གདུབ་སྒྲས་ཀྱང་ཡིད་དབང་འགུགས། །
ལྷུན་པོའི་སྤོ་ལ་ཡུན་རིང་གནས། །
སླར་ཡང་མེ་མུར་རོ་མྱགས་བརྒལ། །
15



ལེགས་བཤད་བསྟན་བཅོས་ཕྱོགས་བསྒྲིགས།
སྡུག་བསྔལ་མྱོང་ཚེ་ཅི་ཞིག་བྱ། །
རིན་ཆེན་ཁང་བཟང་མཛེས་པའི་ཚལ། །
ལྷ་བུ་རྣམས་དང་རྩེན་བརྩོན་ནས། །
སླར་ཡང་རལ་གྲིའི་ནགས་ཚལ་ལྷུང་། །
རྐང་ལག་གཅོད་འགྱུར་སུ་ཞིག་བཟོད། །
ནོར་བུས་གང་བའི་དལ་འབབ་འགྲམ། །
གདོང་མཛེས་བུ་མོར་ལྷན་ཅིག་འགྲོགས། །
སླར་ཡང་ཆུ་བོ་རབ་མེད་དུ། །
སྐྱེ་དགོས་བསམ་ཚེ་ཡིད་རེ་སྐྱོ། །
རྣམ་པར་རྒྱལ་བའི་ཁང་བཟང་ན། །
བརྒྱ་བྱིན་ལྷ་རྣམས་མཆོད་པའི་ཡུལ། །
འདི་ཡང་ལས་ཀྱིས་ས་སྟེང་ལྟུང་། །
འཁོར་བར་ཡང་བྲན་འགྱུར་བར་གསུངས། །
གསེར་གྱི་སྒྲོག་གིས་བཅིངས་ན་ཡང་། །
146



ལེགས་པར་བཤད་པ་རིན་པོ་ཆེའི་བསྟན་བཅོས།།
མངོན་པར་དགའ་བློ་མི་འབྱུང་ལྟར། །
ཁམས་གོང་ལྷ་ཡི་ཏིང་འཛིན་སོགས། །
རེ་ཞིག་ངལ་གསོ་ཙམ་དུ་ཟད། །
ཟླ་བའི་དཀྱིལ་འཁོར་ཤར་བ་ན། །
ཚ་བའི་གདུང་བ་འཕྲོག་པར་བྱེད། །
འཕགས་ནོར་ཞི་བའི་ལམ་བཟང་བསྟེན། །
ཉོན་མོངས་ཚ་གདུང་གཞིལ་བར་འགྱུར། །
རིན་ཆེན་ཕལ་བ་མང་ན་ཡང་། །
དགོས་འདོད་ཀུན་འབྱུང་ནོར་བུ་དཀོན། །
བྱང་ཆུབ་སེམས་ཀྱི་རིན་ཆེན་འདིས། །
དགེ་བ་གཞན་གང་ཟིལ་གྱིས་གནོན། །
སྣ་ཚོགས་ནོར་བུའི་ཕུང་བོ་རྣམས། །
འདྲེན་འདོད་ཤིང་རྟ་ཐབས་སུ་བཙལ། །
སངས་རྒྱས་ཆོས་རྣམས་འདྲེན་འདོད་པས། །
17



ལེགས་བཤད་བསྟན་བཅོས་ཕྱོགས་བསྒྲིགས།
གཏོང་སེམས་སྤེལ་ལ་རྒྱ་ཆེར་བསླབ། །
རིན་ཆེན་ཤིང་རྟ་བསྒྱུར་འདོད་ཚེ། །
ཁ་ལོ་པ་ཞིག་གྲོགས་སུ་དགོས། །
འདོད་པ་འབྲས་བཅས་གཏོང་འདོད་ན། །
ཞེན་མེད་འཁོར་གསུམ་དག་པ་གཅེས། །
ཆུ་གཏེར་ནོར་བུའི་བུམ་པ་ལས། །
དག་བྱེད་རྒྱུན་འབབ་དྲི་མ་འཁྱུད། །
ཚུལ་ཁྲིམས་གངྒཱའི་རྒྱུན་བཟང་པོ། །
བསྟེན་པས་ཉེས་སྤྱོད་དྲི་མ་འཁྱུད། །
ནོར་གྱི་བྱེ་བྲག་ཉུང་ན་ཡང་། །
གསེར་མང་གྱུར་ན་དོན་གྱིས་འབྱོར། །
ཡོན་ཏན་མང་པོ་མ་མཆིས་ཀྱང་། །
ཚུལ་ཁྲིམས་ལྡན་ན་དོན་གྱིས་འབྱོར། །
ཉི་མ་མེ་ཤེལ་ཕྲད་པའི་ཚེ། །
18



ལེགས་པར་བཤད་པ་རིན་པོ་ཆེའི་བསྟན་བཅོས།
སྲེག་བྱེད་ནུས་པ་ལྷག་པར་ལྡང་། །
སྡུག་བསྔལ་ལ་སོགས་རྐྱེན་ཕྲད་ཚེ། །
བྱང་སེམས་བཟོད་པའི་གོ་ཆ་བགོ །
རང་བཞིན་དབྱིབས་ལེགས་ལང་ཚོ་ཅན། །
རིན་ཆེན་རྒྱུན་གྱིས་ལྷག་པར་མཛེས། །
སྙིང་སྟོབས་མཆོག་གི་ཡོན་ཏན་ཅན། །
བཟོད་པ་ཁྱད་འཕགས་གོ་ཆས་མཛེས། །
ནོར་བུའི་མཆོག་དམན་བྱེ་བྲག་གིས། །
འོད་ཀྱང་ཆེ་ཆུང་འབྱུང་བ་ལྟར། །
ལམ་བཟང་སྒྲུབ་ཚེ་བརྩོན་འགྲུས་ཀྱི། །
ཁྱད་ལས་ས་ཆོད་ཆེ་ཆུང་འབྱུང་། །
བརྩོན་པ་ཤུགས་དྲག་རྒྱུན་རིང་བས། །
རིན་ཆེན་རི་བོ་འབིགས་པར་སྣང་། །
མི་ལྡོག་བརྟན་པའི་བརྩོན་འགྲུས་ཀྱིས། །
149



ལེགས་བཤད་བསྟན་བཅོས་ཕྱོགས་བསྒྲིགས།
གང་བརྩམས་ལས་ཀྱི་མཐའ་རྣམས་འགྲུབ། །
དཔུང་བ་བརྟན་པའི་ལག་པ་ཡིས། །
རྩེ་ཕྲན་མུ་ཏིག་འཕྱང་འཕྲུལ་བསྟར། །
བྱིང་རྒོད་སྐྱོན་བྲལ་ཏིང་འཛིན་གྱིས། །
དམིགས་ཡུལ་མཚན་དཔེའི་མཛེས་སྡུག་བཟོ། །
ནོར་བུ་བཞུ་བླུགས་བྱེད་པ་ན། །
རྫས་ཀྱི་རྟེན་འབྲེལ་ཚང་བ་དགོས། །
རྣམ་དག་ཏིང་འཛིན་འགྲུབ་འདོད་པས། །
ཡན་ལག་རྒྱུ་ཚོགས་ཚང་བར་འབད། །
བརྩོན་པས་རབ་ཏུ་བརྡར་བ་ཡི། །
རིན་ཆེན་རལ་གྲིས་འཁྲི་ཤིང་གཅོད། །
ཡང་ཡང་སྦྱངས་པའི་ཤེས་རབ་ཀྱིས། །
རྨོངས་པའི་དྲ་བ་གཅོད་པར་བྱེད། །
དམིགས་བུ་མེད་ན་དམུས་ལོང་རྣམས། །
150



ལེགས་པར་བཤད་པ་རིན་པོ་ཆེའི་བསྟན་བཅོས། །
རིན་ཆེན་གྲོང་ཁྱེར་ག་ལ་བགྲོད། །
གང་ཚེ་ཤེས་རབ་མིག་མེད་ན། །
སྦྱིན་སོགས་དམུས་ལོང་འདྲ་བར་གསུངས། །
ནོར་བུ་དགྲ་བོའི་དཔུང་འཇོམས་སོགས། །
ཉེར་མཁོ་ཆགས་མེད་སྦྱིན་པ་ལྟར། །
གཞན་བདེ་མཆོག་ལ་སྦྱོར་འདོད་པས། །
རང་གི་བདེ་བ་རྩྭ་ལྟར་འདོར། །
མཐོ་དམན་གང་ཡང་དགའ་སྐྱེད་རྗེས། །
རིན་པོ་ཆེ་ལས་གཞན་ན་གང་། །
སྙན་སྨྲ་གཙོ་བོ་ལེགས་བཤད་སྨྲ། །
གང་ཕན་ཚིག་སྦྱོར་ཚུལ་མཁས་ཡིན། །
རིན་ཆེན་སྦྱིན་ན་དགའ་ལགས་ཏེ། །
སྟེར་བའི་ཚིག་ཙམ་དེ་ལྟ་མིན། །
དོན་སྤྱོད་བཟང་པོར་སྙིང་ནས་འཇུག །
151



ལེགས་བཤད་བསྟན་བཅོས་ཕྱོགས་བསྒྲིགས།
ཁ་བཤད་ཙམ་གྱིས་མཐར་མི་ཕྱིན། ། །
ནོར་བུ་སྦྱིན་པའི་དེད་དཔོན་མཐོང་། །
ཐམས་ཅད་དེ་ལ་ཡིད་སྨོན་བྱེད། །
དོན་མཐུན་རང་གིས་སྤྱད་བྱས་ན། །
གཞན་དག་དེ་ཡི་རྗེས་སུ་འཇུག །
བི་ཤྭ་ཀརྨས་ལྷ་དང་མིའི། །
རིན་ཆེན་ལས་གྲུབ་མཛེས་སྐུ་བཞེངས། །
རྡོ་རྗེ་སློབ་དཔོན་བློ་ཆེན་གྱིས། །
རང་སེམས་སྐུ་བཞིའི་ས་བོན་བསྐྲུན། །
ནོར་བུའི་སྣོད་དུ་གཟུང་འོས་པའི། །
ཆུ་གཙང་ལུས་ཀྱི་དྲི་མ་འཁྱུད། །
རྣམ་དག་དབང་བཞིའི་རྒྱུན་བཟང་གིས། །
སྒོ་གསུམ་སྒྲིབ་པའི་དྲི་མ་འཁྲུད། །
ནོར་བུའི་བྱེ་བྲག་ཁྱད་པར་གྱིས། །
152



ལེགས་པར་བཤད་པ་རིན་པོ་ཆེའི་བསྟན་བཅོས།
ཡོན་ཏན་བཟང་ངན་ཤེས་པ་དཀོན། །
གསང་སྔགས་མཆོག་གི་གདུལ་བྱ་ཡང་། །
དཔེ་ཡི་ཁྱད་པར་དུ་མ་བཅས། །
རྒྱལ་པོ་དགའ་བར་བྱ་འདོད་པས། །
རིན་ཆེན་ཕུལ་བ་ཐབས་སུ་བཟང་། །
ཡི་དམ་ལྷ་ཚོགས་མཉེས་བྱེད་ན། །
དམ་ཚིག་བསྲུང་བའི་ཚོགས་བསགས་འབད། །
མུན་སེལ་འཛམ་གླིང་སྣང་བའི་འོད། །
ཉི་མའི་དཀྱིལ་འཁོར་ཤར་བས་འོང་། །
སྐྱེ་ཤི་བར་དོ་སྦྱོང་བའི་ལམ། །
གནད་སྨིན་བསྐྱེད་རིམ་སྟོབས་ལས་འབྱུང་། །
སྣ་ཚོགས་ནོར་བུའི་འོད་ཟེར་གྱིས། །
རྩེ་དགའ་དགོད་པའི་ངོ་མཚར་ལྟར། །
ནམ་མཁའ་ཁྱབ་པའི་ཏིང་འཛིན་གྱིས། །
153



ལེགས་བཤད་བསྟན་བཅོས་ཕྱོགས་བསྒྲིགས།
སྤྲོ་དང་བསྡུ་བའི་རྣལ་འབྱོར་བྱ། །
ལྷ་དབང་བརྒྱ་བྱིན་གཟུགས་བརྙན་ནི། །
བིཌཱུར་དྭངས་མའི་གཞི་ལ་འཆར། །
ཏིང་འཛིན་པིར་གྱིས་བྲིས་པ་ཡི། །
འཇའ་ཚོན་ལྷ་སྐུ་ཡིད་ངོར་བཞེངས། །
ཁ་དོག་སྣ་ལྔའི་ནོར་བུའི་འོད། །
རྣམ་པའི་ཁྱད་པར་ཉམས་སྤྲོ་སྐྱེད། །
རིགས་ལྔ་ཡབ་ཡུམ་རྣམ་འགྱུར་གྱི། །
ཁྱད་ལས་བདེ་དགའ་ལྷག་པར་འདྲེན། །
རྟ་བདུན་དཀྱིལ་འཁོར་འོད་འབར་བ། །
སྐྱ་རེངས་སྣང་བས་འཛུམ་གྱིས་བསུ། །
རྫོགས་རིམ་ཟབ་མོའི་རྣལ་འབྱོར་བདེ། །
ཕྱག་རྒྱའི་འཕྲུལ་འདེགས་སྟོབས་ཀྱིས་འདྲེན། །
རིན་ཆེན་རྒྱན་གྱི་གདུབ་ཀོར་དེ། །
154



ལེགས་པར་བཤད་པ་རིན་པོ་ཆེའི་བསྟན་བཅོས། །
ཆགས་ལྡན་ཡིད་དབང་འགུགས་པའི་ཐབས། །
རྡོ་རྗེ་སློབ་དཔོན་སྲས་བཅས་མཆོད། །
མཁའ་འགྲོ་མ་རྣམས་འགུགས་པའི་རྒྱུ། །
ཇི་ལྟ་ནོར་བུ་ཀེ་ཏ་ཀས། །
རྙོག་མའི་ཆུ་བོ་དྭངས་པར་བྱེད། །
དྷུ་ཏིར་འབར་འཛགས་ལས་བྱུང་བའི། །
དགའ་བདེས་སེམས་ཀྱི་སྒྲིབ་རྙོག་གྲུངས། །
ཟླ་བའི་དཀྱིལ་འཁོར་བདུད་རྩི་ཡི། །
ཟེགས་མ་འབུམ་འཛག་ཀུན་ད་བཞད། །
བྱང་སེམས་དབུ་མར་བཞུགས་པ་ལས། །
ལྷན་སྐྱེས་བདེ་ཆེན་དགའ་སྟོན་བཞད། །
ཆུ་ཤེལ་དབང་བོའི་དཀྱིལ་འཁོར་ལ། །
བཅུ་དྲུག་ཆ་ཡིས་འཕེལ་བ་སྣང་། །
དཔྱིད་ཀྱི་ཐིག་ལེ་རྒྱས་པའི་དཔལ། །
155



ལེགས་བཤད་བསྟན་བཅོས་ཕྱོགས་བསྒྲིགས།
དགའ་བའི་ལང་ཚོ་བཅུ་དྲུག་ངོམ། །
གང་ཞིག་རྒྱ་མཚོར་གྲུ་གཟིངས་བསྡམས། །
རིན་ཆེན་གླིང་ནས་ནོར་བུ་འདྲེན། །
དེ་བཞིན་དམ་ཚིག་བསྲུང་བ་དང་། །
རྒྱུད་སྡེའི་གདམས་ངག་ལེན་འདོད་བསྐྱེད། །
དེད་དཔོན་ཡིད་བཞིན་ནོར་བུ་ལེན། །
དོན་མཐུན་རྒྱ་མཚོའི་འཇིགས་ལས་སྒྲོལ། །
སློབ་དཔོན་ལེགས་བཤད་ནོར་བུ་འདྲེན། །
གདུལ་བྱ་སྲིད་མཚོ་ཆེ་ལས་སྒྲོལ། །
གསེར་བཟང་མཛེས་པའི་ཀ་ལ་ཤའི། །
རྒྱུན་བཟང་ལུས་ཀྱི་དྲི་མ་འཁྱུད། །
བུམ་དབང་གངྒཱའི་ཀླུང་ཆེན་རྒྱུན། །
ཐ་མལ་སྣང་ཞེན་དྲི་མ་སྦྱོང་། །
རིན་ཆེན་ཕྲ་ལྡེམ་ལྗོན་པ་ཅན། །
156



ལེགས་པར་བཤད་པ་རིན་པོ་ཆེའི་བསྟན་བཅོས།
པདྨའི་ཟེའུ་འབྲུར་བུང་བས་སྤྱོད། །
ཟབ་གསང་ཨ་མྲྀ་ཏ་ཡི་ཁམས། །
བླ་མའི་མན་ངག་སྟོབས་ལས་མྱང་། །
རིན་ཆེན་ཉི་འོད་དང་འགྲོགས་པས། །
པདྨོར་སྦྲང་རྩིའི་ཕུང་བོ་རྒྱས། །
སྤུ་ལོང་གཡོ་བའི་ཟློས་གར་ཅན། །
ཕྱག་རྒྱའི་པདྨ་མའི་བཅུད་ལེན་བསྔགས། །
བིཌཱུར་དག་པའི་མེ་ལོང་དུ། །
གཟུགས་བརྙན་བྱེ་བ་འགོག་མེད་འཆར། །
བདེ་ཆེན་རང་བཞིན་དགའ་བའི་དངོས། །
དགུ་པའི་བརྟན་གཡོ་ཅི་ཡང་འཆར། །
ཉི་མ་མེ་ཤེལ་ཁམས་གཅིག་ལས། །
ཕྱོགས་བཅུར་འོད་ཟེར་ཀུན་ཏུ་འགྱེད། །
རྒྱལ་བ་སྤྲུལ་གཞི་ལོངས་སྤྱོད་རྫོགས། ། །
157



ལེགས་བཤད་བསྟན་བཅོས་ཕྱོགས་བསྒྲིགས།
ངོ་མཚར་སྤྲུལ་སྐུ་ཐེར་འབུམ་འགྱེད། །
རིན་ཆེན་སྙིང་བོ་དག་པ་ལྟར། །
ནམ་མཁའི་ཁམས་ནི་རྣམ་པར་དག །
རྒྱལ་བའི་གསུང་རབ་མཐའ་ཀླས་པའི། །
བརྗོད་བྱའི་རང་བཞིན་རྣམ་པར་དག །
ནོར་བུ་རང་བཞིན་སྐྱེ་བ་མེད། །
འགེགས་མེད་གནས་པ་མེད་པ་སྟེ། །
འཁོར་འདས་ཆོས་རྣམས་ཐམས་ཅད་ཀྱང༌། །
དེ་ལྟར་རང་བཞིན་ཉིད་ཀྱིས་སྟོངས། །
དེད་དཔོན་མཆོག་གྱུར་སྦྱིན་ལ་དགའ། །
ནོར་བུས་འགྲོ་བའི་རེ་འདོད་སྐོང་། །
སྟོབས་བཅུ་མངའ་བ་རྫོགས་སངས་རྒྱས། །
འགྲོ་ལ་བདུད་རྩིའི་གཏེར་ཆེན་འགྱེད། །
རྒྱ་མཚོ་ཆེན་པོ་ཆུ་ཡི་གཏེར། །
15



ལེགས་པར་བཤད་པ་རིན་པོ་ཆེའི་བསྟན་བཅོས།
ནོར་བུའི་འབྱུང་གནས་ཆེན་པོར་གྲུབ། །
ཐུབ་པའི་གསུང་རབ་བདུད་རྩིའི་གཏེར། །
ཕན་བདེའི་འབྱུང་གནས་ཆེ་རུ་གྲུབ། །
བུམ་པ་བཟང་པོ་རིན་ཆེན་སྣོད། །
འགྲོ་བའི་རེ་སྐོང་འདོད་འཇོའི་དཔལ། །
གདམས་པ་རིན་ཆེན་དབང་གི་རྒྱལ། །
འཇམ་མགོན་ལེགས་བཤད་ཁྱད་པར་འཕགས། །
འབྱོར་ལྡན་རིན་ཆེན་སྤེལ་འདོད་པས། །
དེད་དཔོན་རྗེས་སུ་ཞུགས་པ་ལྟར། །
སངས་རྒྱས་ཆོས་རྣམས་ཐོབ་འདོད་ན། །
སློབ་དཔོན་རྗེས་སུ་འཇུག་པར་བྱ། ། །
རིན་པོ་ཆེ་ཡི་རྒྱན་བརྒྱད་པོ། །
ཡིད་འཕྲོག་ལྷ་ཡི་རྫས་སུ་འདྲ། །
འདིར་ནི་མཚུངས་གསལ་སོགས་བཀོད་པའི། །
159



ལེགས་བཤད་བསྟན་བཅོས་ཕྱོགས་བསྒྲིགས།
གདམས་ངག་འགྲོ་ལ་སྨན་པའི་ཐབས། །
དགོས་འདོད་ཀུན་འབྱུང་ནོར་བུ་ཡིས། །
ཚེ་འདིའི་རེ་བ་ཀུན་སྐོང་ལྟར། །
འདི་སྦྱར་དགེ་བས་མཁའ་མཉམ་འགྲོའི། །
ཕན་བདེའི་རེ་བ་ཀུན་སྐོང་ཤོག ། །
ཅེས་དམ་པ་ཆོས་ལུགས་ཀྱི་རིན་པོ་ཆེའི་བསྟན་བཅོས་ལེགས་བཤད་་་་་
དབང་གི་རྒྱལ་པོ་ཞེས་བྱ་བ་འདི་ནི། མཚོ་སྔོན་ཨ་ཏོན་ཏིས་སྔོན་ནས་སྐྱོ་སངས་
ཉིན་ལ་བྱས་སྐབས། ནོམ་ཆི་མཁན་པོ་ངག་དབང་ཕུན་ཚོགས་ཀྱིས་རབ་རྒྱལ་ས་
ཡོས་ལོར་སྦྱར་བ་དགེ་ལེགས་འཕེལ། དད་ལྡན་སྦྱིན་བདག་སུ་རུག་དགེ་སློང་བློ་
བཟང་འོད་ཟེར་རྒྱ་མཚོ་དང་ས་སོར་ཌཱ་ཀི་གཉིས་ཀྱིས་མཐུན་རྐྱེན་སྦྱར་ཏེ།
རབ་བྱུང་བཅུ་བདུན་པའི་ས་སྦྲུལ་ལོར་ཡང་བསྐྱར་པར་དུ་བསྐྲུན་པའོ། །
16)



ལེགས་པར་བཤད་པ་མེའི་བསྟན་བཅོས། །
༄༅། །དམ་པ་ཆོས་ལུགས་ཀྱི་མེའི་བསྟན་བཅོས་
ཐར་ལམ་གསལ་བའི་སྒྲོན་མེ་
ཞེས་བྱ་བ་བཞུགས་སོ།། ་
ནོམ་ཆི་མཁན་པོ།
ཡེ་ཤེས་འོད་ཀྱི་སྣང་བ་ཡིས། །
མ་རིག་མུན་པ་སེལ་མཛད་པ། །
ཐུབ་པ་སྒྲོན་མེ་རྣམས་ལ་འདུད། །
ཐུགས་རྗེས་འགྲོ་ཀུན་རྗེས་སུ་ཟུངས། །
སྣུམ་གྱིས་རབ་བཟུང་སྡོང་བུ་ལས། །
མེ་ཡི་འོད་ཟེར་མཆེད་པ་བཞིན། །
དད་པ་བརྟན་ན་དེའི་རྒྱུད་ལ། །
ཆོས་ཀྱི་སྣང་བ་རྒྱས་པར་འགྱུར། །
རིན་ཆེན་སྒྲོན་མ་བསྟེན་བྱས་ན། །
161



ལེགས་བཤད་བསྟན་བཅོས་ཕྱོགས་བསྒྲིགས
མུན་པ་སེལ་ཞིང་སྣང་བ་གསལ། །
དེ་བཞིན་དམ་པའི་བཤེས་བསྟེན་ན། །
གཏི་མུག་མུན་སེལ་ཤེས་རབ་གསལ། །
མུན་འཐིབ་བྱུང་ཚེ་སྒྲོན་མེ་སྦར། །
འོད་ལ་བརྟེན་ནས་གང་འདོད་རྩོམ། །
མི་ཤེས་སྐབས་སུ་བཤེས་གཉེན་བསྟེན། །
དེ་ནས་ཐོས་བསམ་གང་འདོད་རྩོམ། །
སྒྲོན་མེའི་འོད་ནི་ཆེས་གསལ་ཡང་། །
ལོང་བ་རྣམས་ལ་ཕན་མི་འགྱུར། །
བཤེས་གཉེན་ཉི་མ་གསལ་གྱུར་ཀྱང་། །
དད་བརྩོན་མིག་བྲལ་ཅི་སྟེ་ཕན། །
སྣང་གསལ་ལྡན་ན་མཚན་མོ་ཡང་། །
མི་དག་དགའ་བཞིན་བྱ་བ་བྱེད། །
དམ་པའི་མགོན་དང་བཅས་པའི་སྐབས། །
162



ལེགས་པར་བཤད་པ་མེའི་བསྟན་བཅོས། །
ཆོས་བཞིན་སྤྱོད་ལ་དགའ་བར་བྱ། །
སྒྲོན་མེའི་སྡོང་བུ་བཙུགས་པ་དེ། ། ་
བཅོས་བསྒྱུར་མང་ན་འགྱེལ་བའི་རྒྱུ། །
དད་པ་གསར་སྐྱེས་སྡིག་གྲོགས་ཀྱིས། །
བསྒྱུར་བ་མང་ན་འགྱུར་བའི་རྒྱུ། །
མུན་པར་ཆུད་བའི་སེམས་ཅན་ལས། །
ནོར་བུའི་སྒྲོན་ཐོགས་ལུས་ཅན་ཉུང་། །
འགྲོ་དྲུག་གནས་ན་རྟེན་མང་ཡང་། །
དལ་འབྱོར་ཐོབ་པའི་ལུས་རྟེན་དཀོན། །
སྣང་གསལ་མིག་བཅས་འཕྲལ་ཡུན་གྱི། །
བྱ་བ་ཀུན་ལ་དོན་དང་བཅས། །
དལ་འབྱོར་ཚང་ན་རྟེན་དེ་ཡིས། །
མངོན་མཐོ་ངེས་ལེགས་དོན་ཆེན་འགྲུབ། །
རླུང་ཆེན་ལྡང་བའི་སར་བཞག་པའི། །
163



ལེགས་བཤད་བསྟན་བཅོས་ཕྱོགས་བསྒྲིགས།
མར་མེ་ཡུན་རིང་གནས་མི་འགྱུར། །
འཆི་རྐྱེན་མི་འགྱུར་དཀོན་པའི་ཁྱོད། །
ཚེ་སྲོག་འདི་ནི་འཇིག་པར་སླ། །
མར་ཁུའི་མང་ཉུང་ཨ་ལོ་ཀེ །
གནས་ཡུན་རིང་ཐུང་དེ་ལ་བརྟག །
ཚེ་སྲོག་ཡུན་རིང་གནས་མི་གནས། །
སྔོན་གྱི་ལས་དང་རྐྱེན་ལ་བརྟེན། །
ཇི་ཙམ་རིང་ཡང་ཚེ་སྲོག་ནི། །
བསོད་ནམས་ཚད་བཞིན་དེ་ཙམ་སྟེ། །
སྣང་འོད་གནས་ཡུན་དཔྱད་པ་ན། །
སྣོད་ཀྱི་ཚད་བཞིན་དེ་ཙམ་མོ། །
སྣུམ་དང་མེ་ཡིས་རྐྱེན་བྱས་ནས། །
མར་མེའི་སྡོང་བུ་རྣམ་པར་སྲེག །
ལས་ཉོན་དབང་གིས་དམྱལ་བའི་འགྲོ། །
164



ལེགས་པར་བཤད་པ་མེའི་བསྟན་བཅོས།
བཟོད་དཀའི་ཚ་གྲང་གདུང་བས་གཟིར། །
སྡོང་བུའི་ཁོང་ནས་མེ་འབར་ཚེ། །
དུ་བ་ཚིལ་ཚིལ་ཚ་ཚ་འཕྲོ། །
ཡི་དྭགས་བྱོལ་སོང་མ་རུངས་རྣམས། །
ལུས་ལས་མེ་སྟག་རྣག་ཁྲག་འབྱུང༌། །
མུན་པའི་དཔུང་གིས་མི་བརྫི་བ། །
སྣང་བྱེད་སྒྲོན་མ་བསྟེན་པས་འོང་། །
ངན་འགྲོའི་མུན་པར་མི་ལྟུང་བའི། །
ཐབས་ལ་མཆོག་གསུམ་རིན་ཆེན་བསྟེན། །
འོད་ལ་བསྟེན་ན་སྣང་བ་སྟེ། །
སྣང་བ་མ་བསྟེན་མུན་པར་འཇུག །
དགེ་དང་སྡིག་པའི་ལས་འབྲས་ཀྱིས། །
བདེ་འགྲོ་ངན་འགྲོ་སོ་སོར་སྣང་། །
རྨོངས་པས་ཟིལ་མནན་སྐྱེ་བོ་རྣམས། །
165



ལེགས་བཤད་བསྟན་བཅོས་ཕྱོགས་བསྒྲིགས་
མཛེས་པའི་གཟུགས་ལ་ཆགས་པས་འཕུང་། །
མུན་ཁྲོད་གནས་པའི་ཕྱེ་མ་ལེབ། །
སྒྲོན་མེ་མཐོང་བས་སྲོག་ལ་ལྟོས། །
མིག་ལྡན་མར་མེ་ཡོད་པ་ཡིས། །
གཟུགས་རྣམས་མཐོང་བ་ཇི་བཞིན་དུ། །
དགེ་སྡིག་ལས་རྣམས་ཐོས་པ་ཡིས། །
ཤེས་པར་གསུངས་པས་བླང་དོར་བྱ། །
ཇི་ལྟར་སྣུམ་ནི་མ་ཟད་བར། །
མར་མེ་སྡོང་བུ་མེ་ཡིས་སྲེག །
དེ་བཞིན་ལས་ནི་མ་ཟད་བར། །
འགྲོ་ལྔ་སྡུག་བསྔལ་མེ་ཡིས་གདུང་། །
སྣང་གསལ་འོད་ཀྱིས་ཡོངས་བཟུང་བའི། །
གནས་དེ་འབད་པས་བསྟེན་པ་ལྟར། །
ཐར་པའི་ཁང་བཟང་ཉམས་དགའ་བ། །
f 66



ལེགས་པར་བཤད་པ་མེའི་བསྟན་བཅོས
བསྟེན་ཕྱིར་བསླབ་གསུམ་བྱི་དོར་འཚལ། །
བྱང་ཆུབ་སེམས་ཀྱི་རྩི་མར་དེ། །
མཁྱེན་མཆོག་སྒྲོན་མ་འབར་བའི་རྒྱུ། །
དེ་ཕྱིར་རིན་ཆེན་སེམས་མཆོག་དེ། །
ཐོབ་པའི་ཐབས་དང་མི་གཏོང་གཅེས། །
ཕྱིན་དྲུག་བསྡུ་བཞིའི་སྒྲོན་འོད་ཀྱིས། །
འགྲོ་ལ་ཕན་བདེའི་སྣང་བ་སྟེར། །
བློ་མཆོག་རྣམས་ཀྱི་སྤྱོད་པ་ལ། །
དགའ་བཞིན་འཇུག་པ་ཨེ་མ་རྨད། །
ཇི་ལྟར་རླུང་མེད་མར་མེ་ནི། །
མི་གཡོ་སྣང་འོད་གཟུགས་རྣམ་གསལ། །
བྱིང་རྒོད་སྐྱོན་བྲལ་ཞི་གནས་བརྟན། །
སེམས་ལ་དབང་བསྒྱུར་མངོན་ཤེས་གསལ། །
མཚན་མོ་མུན་པ་སེལ་འདོད་པས། །
167



ལེགས་བཤད་བསྟན་བཅོས་ཕྱོགས་བསྒྲིགས།
སྒྲོན་མེའི་འོད་བསྟེན་ཐབས་སུ་བཟང་། །
མ་རིག་མུན་པ་སེལ་འདོད་པས། །
དེ་ཉིད་རྟོགས་པའི་ཤེས་རབ་བཙལ། །
ཚིལ་བུ་སྡོང་བུ་ཟུང་འབྲེལ་བའི། །
མེ་ཡིས་མུན་པ་སེལ་བ་ལྟར། །
ཐབས་ཤེས་ཟུང་དུ་འབྲེལ་བ་ཡི། །
ལམ་གྱིས་སྲིད་ཞིའི་རྒུད་པ་སེལ། ། །
མར་མེ་སྐད་ཅིག་དང་པོ་ཙམ། །
ཕྲད་པས་སྲེག་མིན་དེ་མེད་མིན། །
ཞེས་སོགས་དཔེ་བཞིན་ཚོགས་གཉིས་ལམ། །
ཡང་ཡང་བསྟེན་པས་སངས་རྒྱས་འགྲུབ། །
ལན་ཅིག་སྒྲོན་མེ་སྦར་ལེགས་ན། །
དེ་ནས་ངང་གིས་འབར་བར་འགྱུར། །
དབང་ཡང་ལན་ཅིག་ཐོབ་ལེགས་ན། །
168



ལེགས་པར་བཤད་པ་མེའི་བསྟན་བཅོས
ས་ལམ་རྟོགས་པ་བདེ་བླག་འདྲེན། །
གསལ་བྱེད་ཡུན་རིང་གནས་འདོད་ན{ །
སྡོང་བུའི་ཡུ་བ་བརྟན་པ་གཅེས། །
གསང་སྔགས་དངོས་གྲུབ་འཕེལ་རྒྱས་འདོད། །
རྩ་བ་དམ་ཚིག་བརྟན་ལ་རག ། །
ལོ་སྟོང་གནས་པའི་མུན་པ་དེ། །
མར་མེ་གཅིག་གིས་སེལ་བ་ལྟར། །
བསྐལ་བརྒྱར་བསགས་པའི་སྡིག་ལྟུང་ཡང་། །
གསང་སྔགས་རྒྱལ་པོ་གཅིག་གིས་འཇོམས། །
མར་མེའི་སྣང་བ་འདོད་པ་ན། །
དེ་ཡི་རྒྱུ་ཚོགས་ཚང་ལ་འབད། །
བསོད་ནམས་ཚོགས་ཆེན་རྫོགས་འདོད་པས། །
ཚོགས་གྱི་ཞིང་ལ་ནན་ཏན་འབད། །
ཇི་ལྟར་མར་མེ་རང་འོད་དང་། །
169



ལེགས་བཤད་བསྟན་བཅོས་ཕྱོགས་བསྒྲིགས
དབྱེར་མེད་མུན་པ་འཇོམས་པ་བཞིན། །
ཆོས་ཉིད་རང་སེམས་རོ་གཅིག་པར། །
ཡེ་ཤེས་ཚོགས་རྫོགས་ཆོས་སྐུར་བསླབ། །
མར་མེ་རླུང་སྐྱོད་ཤེལ་ཀོང་དུ། །
བཞག་པས་གཡོ་བར་མི་ནུས་བཞིན། །
བར་ཆད་མཚན་མ་བྱུང་བའི་ཚེ། །
སྲུང་བའི་འཁོར་ལོ་བསྒོམ་པ་གནད། །
ཁོང་ཁྲོ་བྲལ་ཡང་མར་མེ་ཡིས། །
ཕྱེ་ལེབ་སྐད་ཅིག་སྲེག་པར་བྱེད། །
རྭ་གུར་མེ་དཔུང་འབར་བ་ལ། །
གནོད་སེམས་མེད་ཀྱང་བགེགས་རྣམས་འཇོམས། །
དྲི་བྲལ་བཻཌཱུརྱ་ཡི་གཞིར། །
རིན་ཆེན་སྒྲོན་མེའི་གཟུགས་ཀུན་སྣང་། །
མ་དག་དྲི་མ་སྦྱངས་པའི་ཞིང༌། །
7)



ལེགས་པར་བཤད་པ་མེའི་བསྟན་བཅོས། །
དག་པའི་རྟེན་དང་བརྟེན་བཅས་འཆར། ། །
དག་ཅིང་གསལ་བའི་སྒྲོན་མ་མཆོག །
དབྱིབས་ལེགས་བཀྲག་མདང་མཚར་བ་བཞིན། །
རྒྱུ་འབྲས་རྡོ་རྗེ་འཛིན་པའི་སྐུ། །
གསལ་རྫོགས་ལོངས་སྤྲུལ་རྣམ་པ་ཅན། །
སྒྲོན་མེ་གཅིག་ཀྱང་དེའི་གཟུགས་བརྙན། }
ཤེལ་ཀོང་གཅིག་ལས་དུ་མར་འཆར། །
སེམས་ཀྱི་རོལ་བ་གཅིག་ལ་ཡང་། །
གཟུང་རྣམ་ལྷ་སྐུ་དུ་མ་འཆར། །
སྣང་གསལ་རིན་ཆེན་འོད་ཟེར་ནི། །
རབ་ཡངས་བར་སྣང་རྩེ་དགའ་དགོད། །
ནམ་མཁའ་ཁྱབ་པའི་ཏིང་འཛིན་གྱིས། །
གཞན་དོན་ཕུན་ཚོགས་ཉེ་བར་བསྒྲུབ། །
མུན་པ་མི་འདོད་སྣང་བ་འདོད། །
171



ལེགས་བཤད་བསྟན་བཅོས་ཕྱོགས་བསྒྲིགས་
དེ་ཡིས་སྒྲོན་མེ་བསྟེན་པ་ལྟར། །
ཐ་མལ་སྣང་ཞེན་སྦྱོང་འདོད་ན། །
བསྐྱེད་རིམ་ང་རྒྱལ་གསལ་སྣང་བསླབ། །
ཇི་ལྟར་མར་མེས་མུན་པ་འཇོམས། །
འོད་ཀྱིས་སྣང་བ་རྒྱས་པར་བྱེད། །
དཔལ་ལྡན་རྡོ་རྗེ་སྐུར་བསྒོམས་པས། །
མི་ཤེས་ཀུན་ཞི་ལེགས་ཚོགས་འཕེལ། །
རིན་ཆེན་མཎྜལ་ལྟ་བུའི་སྟེང་། །
མར་མེའི་ཕྲེང་བ་བསྒྲིགས་པ་བཞིན། །
སྙིང་ཀར་གཟུངས་ཀྱིས་བསྐོར་བ་ལ། །
ཡེངས་མེད་བརྩོན་པས་བཟླས་པ་བྱ། །
རྐོང་བུ་ཆུང་ཡང་ལྷ་སྐུའི་མདུན། །
མར་མེ་ཡུན་རིང་བཟུང་བ་ཡོད། །
དེ་བཞིན་ལྷ་ཡི་བྱིན་རླབས་ཞུགས། །
172



ལེགས་པར་བཤད་པོ་མེའི་བསྟན་བཅོས། །
ཚེ་དཔལ་ཚུལ་ཁྲིམས་ཡུན་རིང་གནས། །
ཉི་མས་ཁ་བད་སྒྲོན་མེས་མུན། }
བྱིན་ཟས་བུད་ཤིང་འཛོམས་པ་བཞིན། །
བར་ཆད་ནད་གདོན་སྡིག་སྒྲིབ་རྣམས། །
བཟླས་བརྗོད་བརྩོན་བྱས་མྱུར་དུ་འཇོམས། །
སྐུ་གསུང་ཐུགས་ཀྱི་ཡེ་ཤེས་ཚེ། །
ལྷ་སྔགས་ཏིང་འཛིན་རྫས་ཀྱིས་དཔག །
མར་མེ་ལ་ཡང་རང་སྲ་དང་། །
གཞན་པྲ་སྣ་ཚོགས་ཐབས་ཀྱིས་འབེབས། །
ཇི་ལྟར་སྣང་བྱེད་འོད་ཕྲེང་དཀྲིགས། །
མི་རྣམས་བྱ་བྱེད་དུ་མ་འབྱུང་། །
ལྷ་ཡི་བྱིན་རླབས་དགའ་སྟོན་འབར། །
རབ་འབྱམས་འཕྲིན་ལས་དངོས་གྲུབ་རྙེད། །
གློག་འོད་མར་མེ་ཆུ་བུར་རྣམས། །
173



ལེགས་བཤད་བསྟན་བཅོས་ཕྱོགས་བསྒྲིགས།
རྐྱེན་དང་འཕྲད་ན་གློ་བུར་འབྱུང་། །
དེ་བཞིན་དངོས་གྲུབ་རིམ་པ་ཡང་། །
ཉམས་ལེན་བརྩོན་པས་ཉེ་བར་འབྱུང་། །
མར་མེ་འགལ་རྐྱེན་བྲལ་བ་དང་། །
མཐུན་རྐྱེན་ཚོགས་པས་འོད་རབ་འབར། །
རྫོགས་རིམ་རྟོགས་པ་སྐྱེད་འདོད་ན། །
ཉེ་རྒྱུའི་སྔོན་འགྲོ་གནད་སྨིན་འབད། །
གློག་སྒྲོན་ཉི་ཟླ་ནོར་བུ་ལས། །
གཟུགས་རྣམས་སྣང་བའི་དཔེ་བཞིན་དུ། །
གཞི་ཡི་དུས་ན་རགས་པ་ལྔའི། །
དྲན་སོགས་ཡུལ་ལྔ་གསལ་བར་འགྱུར། །
ཇི་ལྟར་མར་མེ་ཡལ་བ་ན། །
དེ་ཡི་འོད་ཀྱང་མི་སྣང་ལྟར། །
གཉིས་སྣང་སྤྲོས་པ་ཐིམ་པའི་སྐབས། །
174



ལེགས་པར་བཤད་པ་མེའི་བསྟན་བཅོས།
རགས་པའི་སྣང་བ་ཡོངས་སུ་བསྡུ། །
མར་མེ་ཤེལ་དཀར་ཁང་བཟང་དུ། །
བཞག་པས་ཕྱི་བལྟས་ནང་གསལ་འབྱུང༌། །
རྩ་གསུམ་འཁོར་ལོ་བཞི་ལྡན་ལུས། །
ཕྱི་བལྟས་ནང་གསལ་ཚུལ་དུ་བསྐྱེད། །
ཆུ་ཤིང་རྒྱ་སྐྱེགས་ཏིལ་མར་མེས། །
དབྱིབས་སོགས་མཚོན་པའི་ཚུལ་གྱིས་ནི། །
ཁྱད་ཆོས་གསུམ་ལྡན་རྩ་དབུ་མ། །
ལུས་ཀྱི་ནང་དུ་ཉེ་བར་དཔག །
མར་མེ་ཤེལ་གྱི་བུ་གར་བཞག །
དེ་ཡི་ཁུང་བུ་ཅི་ཡོད་སྣང་། །
རང་སེམས་ཐིག་ལེ་འོད་ཕྲོམ་པས། །
རྩ་ལམ་སྦྱངས་པས་བུ་ག་གསལ། }
ཇི་ལྟར་མུན་པས་ཁེབས་པའི་གཞི། །
175



ལེགས་བཤད་བསྟན་བཅོས་ཕྱོགས་བསྒྲིགས།
མར་མེའི་འོད་ཀྱིས་སྣང་བར་གྱུར། །
ལྟེ་བའི་དམར་སེར་འོད་ཕུང་གིས། །
སྣོད་བཅུད་སྦྱངས་བསྒྱུར་དམིགས་པ་བྱ། །
ཇི་ལྟར་མར་མེ་འབར་བ་ཡི། །
མཇུག་ཏུ་འོད་ཀྱི་ཕུང་བོ་བསྡུ། །
རང་ལུས་ལྷ་སྐུར་གསལ་བ་ཡང་། །
རྗེས་གཞིག་རྣལ་འབྱོར་རིམ་པས་བསྡུ། །
མར་མེའི་སྡོང་བུ་གྱེན་དུ་འབར། །
བཞུས་པའི་ཐིགས་པ་ཐུར་དུ་འབབ། །
གྱེན་དུ་འབར་བའི་ཙཎྜ་ལཱིས། །
སྤྱི་བོའི་ཧཱུཾ་ཡིག་ཐུར་དུ་བཞུ། །
སྒྲོན་འོད་གསལ་བས་ཀུན་དགའ་བསྐྱེད། །
རེག་བྱ་ཚ་བས་བསྲེག་བྱ་སྲེག །
གཏུམ་མོའི་ཡེ་ཤེས་བདེ་དགའ་སྐྱེད། །
176



ལེགས་པར་བཤད་པ་མེའི་བསྟན་བཅོས། །
ཀུན་རྟོག་ཚང་ཚིང་ཅི་ཡང་སྲེག །
མར་མེ་རང་བཞིན་སྟོང་བ་ལྟར། །
ཆོས་ཀུན་གདོད་ནས་སྟོངས་པ་སྟེ། །
དེ་ལྟར་རྟོགས་པའི་དབུ་མའི་ལམ། །
མདོ་སྔགས་གཉིས་ཀར་སྒྲོན་ལྟར་གཅེས། །
མར་མེ་རྟོག་མེད་འོད་གསལ་བ། །
རང་བཞིན་སྟོང་བ་ཇི་བཞིན་དུ། །
སེམས་ཀྱི་རང་བཞིན་འོད་གསལ་ཞིང་། །
རྟོག་མེད་ངོ་བོ་ཉིད་ཀྱིས་སྟོངས། །
མར་མེ་ལས་ནི་སྣང་བ་འབྱུང་། །
སྣང་བས་ཉམས་སྤྲོའི་བྱ་བ་འཕེལ། །
ཕྱག་རྒྱུར་གཞོལ་བས་ལྷན་སྐྱེས་བདེ། །
ལྷན་སྐྱེས་ལས་ཀྱང་ཡེ་ཤེས་འདྲེན། །
ཟླ་བ་ཆུ་སྣོད་སྒྲོན་མེའི་འོད། །
177



ལེགས་བཤད་བསྟན་བཅོས་ཕྱོགས་བསྒྲིགས།
ཤེལ་ཕྲེང་རྡོག་པོ་སོ་སོར་འཆར། །
འོད་གསལ་བདེ་ཆེན་སྐུར་བཞེངས་པས། །
སྤྲུལ་སྐུའི་རྣམ་རོལ་དུ་མ་འཆར། །
ཇི་ལྟར་སྣུམ་ལས་བྱུང་བའི་མེས། །
སྣུམ་ནི་ཟ་བར་བྱེད་པ་ལྟར། །
འདོད་ཆགས་ལས་བྱུང་ཡེ་ཤེས་མེས། །
འདོད་ཆགས་ཉེས་པ་ཞི་བར་བྱེད། །
སུ་ཞིག་ནོར་བུའི་སྒྲོན་མ་ཐོགས། །
སྣང་བ་དམ་པས་ཀུན་དགའ་སྐྱེད། །
གང་ཞིག་སྒྱུ་ལུས་རིན་ཆེན་རྙེད། །
ཚེ་འདིའི་སངས་རྒྱས་བདེ་བླག་འགྲུབ། །
མར་མེའི་གཟུགས་དང་དེའི་གཟུགས་བརྙན། །
གཉིས་ཀ་རང་འོད་དབྱེར་མི་ཕྱེད། །
ཟུང་འཇུག་བདེ་ཆེན་ཆོས་ཀྱི་སྐུ། །
178



ལེགས་པར་བཤད་པ་མེའི་བསྟན་བཅོས། །
ཡུལ་དང་ཡུལ་ཅན་དབྱེར་མི་ཕྱེད། །
མར་མེ་ལ་སོགས་མེ་ལོང་འཕྲད། །
རྩོལ་རྟོག་མེད་པར་གཟུགས་བརྙན་འཆར། །
ཆོས་ཀུན་དྲི་མེད་ཡེ་ཤེས་ངོར།
རྟོག་མེད་མ་འདྲེས་སོ་སོར་འཆར། ：
སྒྲོན་མེའི་འོད་ཟེར་འབར་བ་ལས།
ཀུན་ཡིད་སྣང་བའི་དཔལ་གྱིས་ཚིམ། །
རྒྱལ་གསུང་བདུད་རྩི་ཡོངས་ལ་སྤྲོས། །
གདུལ་བྱའི་ཁམས་རྣམས་ཚིམ་པར་བྱེད། །
མར་མེ་ཤེལ་དང་ཕྲད་པ་ན། །
འབད་རྩོལ་མེད་པར་གཟུགས་བརྙན་འབྱུང་། །
རྟོག་མེད་འདོད་དགུར་འཆར་བཟོད་བའི། །
རྒྱལ་བའི་ཕྲིན་ལས་རྨད་དུ་བྱུང་། །
སྒྲོན་མེ་འོད་ཀྱི་རང་བཞིན་ལ། །
179



ལེགས་བཤད་བསྟན་བཅོས་ཕྱོགས་བསྒྲིགས།
མུན་པ་བཙལ་ཡང་རྙེད་མི་འགྱུར། །
མཐར་ཐུག་དོན་དམ་ཆོས་ཀྱི་སྐུ། །
སྐྱོན་དང་བཅས་པ་དམིགས་མི་འགྱུར། །
་
མར་མེ་ལས་ནི་འོད་ཟེར་དང་།
འོད་ལས་གཟུགས་རྣམས་སྣང་བ་ལྟར། །
ཚོགས་གཉིས་ཟུང་འཇུག་ཆོས་སྐུ་སྐྱེད། །
ཆོས་སྐུ་འགྲོ་བའི་དོན་ཡང་སྤྱོད། །
བཤེས་གཉེན་བསྟེན་ཚུལ་ནས་བཟུང་སྟེ། །
ཟུང་འཇུག་མཆོག་གི་ཡོན་ཏན་བར། །
སྒྲོན་མེ་གཅིག་གི་དཔེར་མཚོན་པའི། །
བསྟན་བཅོས་འདི་ནི་གུས་པས་ཟུངས། །
ཡེ་ཤེས་སྒྲོན་མ་འབར་བའི་བདག །
ཐུབ་པ་མི་ཡི་སྒྲོན་མ་རྣམས། །
འཇིག་རྟེན་སྒྲོན་མར་བྱོན་པའི་ཚེ། །
180



ལེགས་པར་བཤད་པ་མེའི་བསྟན་བཅོས།།
ལུང་བསྟན་སྒྲོན་མ་མཆོག་རྙེད་ཤོག །
འདི་སྦྱར་དགེ་བའི་ཕུང་བོ་ཡི། །
ཆོས་ཀྱི་སྒྲོན་མ་གང་མཆིས་དེས། །
འགྲོ་ཀུན་མ་རིག་མུན་པ་སངས། །
ཀུན་མཁྱེན་འོད་ཟེར་འགྱེད་གྱུར་ཅིག །
ཅེས་དམ་པ་ཆོས་ལུགས་ཀྱི་མེའི་བསྟན་བཅོས་སྒྲོན་མེ་ཁོ་ན་ལ་སྦྱར་་་་་
ཐར་ལམ་གསལ་བའི་སྒྲོན་མ་ཞེས་བྱ་བ་འདི་ནི། བདག་དང་སྐལ་བ་མཉམ་
པའི་ཐར་འདོད་སྤྱི་དང་། རང་གི་སློབ་བུའི་ཚོགས་ལ་ཕན་ཕྱིར་མཚོ་སྔོན་ཧེས་
མོ་བཀྲ་ཤིས་བདེ་སྟེར་མའི་རི་འགྲམ་དུ། རབ་རྒྱལ་ས་ཡོས་ལོར། ནོམ་ཆི་མཁན་
མིང་པས་སྦྱར་བ་དགེ་ལེགས་འཕེལ། དད་ལྡན་སྦྱིན་བདག་སུ་རུག་དགེ་སློང་བློ་
བཟང་འོད་ཟེར་རྒྱ་མཚོས་མཐུན་རྐྱེན་སྦྱར་ཏེ། རབ་བྱུང་བཅུ་བདུན་པའི་ས་
སྦྲུལ་ལོར་ཡང་བསྐྱར་ཕུན་ཚོགས་ཆོས་གླིང་ནས་པར་དུ་བསྐྲུན་པའོ།།བཀྲ་ཤིས།
181



ལེགས་བཤད་བསྟན་བཅོས་ཕྱོགས་བསྒྲིགས།
༄༅། །དམ་པ་ཆོས་ལུགས་ཀྱི་ལྕགས་ཀྱི་བསྟན་
བཅོས་ལེགས་བཤད་དགོས་འདོད་འགུགས་
པའི་ལྕགས་ཀྱུ་ཞེས་བྱ་བ་བཞུགས་སོ།།
ནོམ་ཆི་མཁན་པོ།
མཁྱེན་པའི་ཡེ་ཤེས་ཆོས་ཀུན་གཟིགས། །
བརྩེ་བའི་ཐུག་ས་རྗེས་འགྲོ་ཀུན་སྐྱོང་། །
འཕྲིན་ལས་ནུས་པའི་གནམ་ལྕགས་འབར། །
བདུད་སྡེ་འཇོམས་མཛད་དེར་ཕྱག་འཚལ། །
རང་སེམས་དད་པ་སྐྱེས་པའི་ཚེ། །
བླ་མའི་བྱིན་རླབས་བདེ་བླག་འཇུག །
འདྲེན་བྱར་ཨ་ལོང་ལྡན་གྱུར་ན། །
འདྲེན་བྱེད་ལྕགས་ཀྱུའི་བྱ་བ་སླ། །
ལྕགས་ཀྱི་རིན་དང་གསེར་གྱི་རིན། །
182



ལེགས་པར་བཤད་པ་ལྕགས་ཀྱི་བསྟན་བཅོས།
ཟོང་དུ་བསྒྲུབས་ན་ཁྱད་ཆེ་ལྟར། །
འཇིག་རྟེན་དོན་ལས་ཆོས་གཙོ་བོར། །
བསྒྲུབས་པས་དོན་ཆེན་འབྲས་བུ་འབྱུང་། །
མེ་ཡིས་དྲིས་ཙམ་བྱས་པ་ཡི། །
ལྕགས་ལ་ངར་ནི་ཆེར་མི་འབྱུང་། །
ལེགས་བཤད་ཅུང་ཟད་ཐོས་ཙམ་གྱིས། །
སེམས་ལ་དད་པ་གཏིང་སྐྱེས་དཀའ། །
མེ་འོད་འབར་བའི་རལ་གྲི་ནི། །
མིན་ཡང་བཟུང་བས་དགྲ་འཇོམས་ལྟར། །
མཚན་ཉིད་ཀུན་ལྡན་མ་ཡིན་ཡང་། །
བླ་མ་བསྟེན་པས་ཉེས་ཚོགས་ཞི། །
ཐོ་བ་ནམ་མཁར་འདེགས་པ་ན། །
ལྕི་ཡང་ལག་པས་འཇལ་བར་བྱེད། །
རྒྱལ་བའི་གསུང་མཆོག་ལེགས་བཤད་ལ། །
183



ལེགས་བཤད་བསྟན་བཅོས་ཕྱོགས་བསྒྲིགས།
ཕྲ་ཞིབ་རིག་པས་བརྟག་དཔྱད་བྱ། །
ཇི་ལྟར་རྡོ་ལ་གསེར་དང་ཟངས། །
ལྕགས་སོགས་འབྱུང་བའི་རིགས་འགའ་སྣང་། །
གདུལ་བྱ་ཆོས་ལ་ཞུགས་པ་ལས། །
ཐེག་པ་གསུམ་གྱི་རིགས་ཅན་འབྱུང་། །
རྣོ་ཡང་ཁབ་ལ་བུ་ག་མེད། །
སྐུད་པ་རྗེས་སུ་འདྲེན་མི་ནུས། །
བློ་ལྡན་སྙིང་རྗེ་མེད་པ་ན། །
གདུལ་བྱ་རྗེས་སུ་འཁྲིད་མི་ནུས། །
ཁབ་ལམ་དྲངས་པའི་སྐུད་པ་དེ། །
ཅི་ནས་དྲང་བོ་འོང་བ་ལྟར། །
བསྟེན་སའི་བཤེས་གཉེན་མ་ནོར་ན། །
བློ་ཁ་རིམ་གྱིས་བདེ་བར་བཀྲི། ། །
རྡོ་དང་ལྕགས་གཉིས་ཕྲད་པ་ན། །
184



ལེགས་པར་བཤད་པ་ལྕགས་ཀྱི་བསྟན་བཅོས།
མེ་སྟག་འབྱུང་བ་ཤིན་ཏུ་སླ། །
དད་བརྩོན་ཚོགས་པའི་བླ་སློབ་ཟུང༌། །
ཡོན་ཏན་སྐྱེ་བར་ཐེ་ཚོམ་མེད། །
སྲ་བརྟན་ལྕགས་ཀྱི་ཕ་བོང་དེ། །
ཐུར་འདྲེན་སླ་ཡང་གྱེན་འདྲེན་དཀའ། །
སྐལ་ངན་བློ་ཁ་འཇིག་རྟེན་ལ། །
བསྒྱུར་བ་སླ་ཡང་ཆོས་ལ་དཀའ། །
ལྕགས་ཀྱི་གདུང་མ་སྦོམ་ན་ཡང་། །
བརྩོན་པས་བརྡར་བས་རིམ་གྱིས་གཅོད། །
མི་ཤེས་དྲ་བ་དཔུང་མཐུག་ཀྱང་། །
ཐོས་ལ་བརྩོན་པས་རིམ་གྱིས་གཞོམ། །
རྡོ་དང་ལྕགས་ལ་ཕྱག་འཚལ་བས། །
བྱིན་རླབས་ཞུགས་པའི་ལོ་རྒྱུས་ཡོད། །
བླ་མའི་བྱིན་རླབས་ཆེ་ཆུང་ཡང་། །
185



ལེགས་བཤད་བསྟན་བཅོས་ཕྱོགས་བསྒྲིགས།
རང་སེམས་དད་པའི་སྟོབས་ལ་རག །
ལྕགས་ཀྱི་སླ་ང་ཚེས་ས་ཡང་། །
ནམ་ཞིག་གས་ཆག་འབྱུང་ངམ་འཇིག །
ཐོབ་དཀའ་འཛམ་གླིང་མི་ཡི་ལུས། །
རེ་ཞིག་གནས་ཀྱང་འཇིག་པར་འགྱུར། །
ཇི་ལྟར་ལྕགས་ནི་ཆེས་མང་ཡང་། །
རང་བྱུང་ལྕགས་ཀྱི་སྐུ་གཟུགས་དཀོན། }
དེ་བཞིན་འཇིག་རྟེན་བརྒྱ་ལམ་ན། །
དལ་འབྱོར་རྟེན་ཐོབ་སྲིད་མཐའ་ཙམ། །
ཇི་ལྟར་བཟོ་བོའི་འདུ་བྱེད་ལས །
ལྕགས་ལ་རྒྱལ་བའི་སྣང་བརྙན་བསྐྲུན། །
ལས་ཀྱི་བཟོ་བོས་བསྒྲུབས་པའི་རྟེན། །
འདི་ཕྱིའི་དོན་ཆེན་འགྲུབ་པའི་གཞི། །
དམྱལ་བ་མེ་སྟག་ལྕགས་བསྲེགས་འབར། །
186



ལེགས་པར་བཤད་པ་ལྕགས་ཀྱི་བསྟན་བཅོས།
ཡི་དྭགས་ཁྲོ་ཆུ་རྣག་ཁྲག་འཐུང་། །
དུད་འགྲོ་ལྷ་མི་མཚོན་ཆས་གཤགས། །
འགྲོ་ལྔ་དག་ན་བདེ་བ་མེད། །
ལྕགས་ཀྱི་ཁྲི་མུན་ཚུད་པ་འགའ། །
སྐྱབས་འགྲོའི་སྒྲས་ཀྱང་ཐར་བ་ཡོད། །
དེ་ཕྱིར་ཡ་ངའི་འཇིག་རྟེན་འདིར། །
བསླུ་མེད་སྐྱབས་གནས་བཙལ་རེ་རན། །
ལྕགས་ཀྱི་ཐུ་ལུམ་ནང་དུ་ཡང་། །
ངན་འགྲོའི་ལུས་ནི་འབྱུང་བ་སྲིད། །
ལས་ཀྱི་རྣམ་སྨིན་བསམ་མི་ཁྱབ། །
དེ་ཕྱིར་དགེ་སྡིག་བླང་དོར་མཛོད། །
ལྕགས་ཀྱི་ཁྲོན་པ་འབར་བའི་ནང་། །
འདུག་པར་མི་བཟོད་སྐྱོ་བ་འབྱུང་། །
འཁོར་བའི་བཙོན་ར་ལས་ཐར་བའི། །
187



ལེགས་བཤད་བསྟན་བཅོས་ཕྱོགས་བསྒྲིགས།
ཞི་བའི་ཁང་བཟང་སྙེག་འདོད་སྐྱེད། །
ཇི་ལྟར་གསེར་འགྱུར་རྩི་ཡིས་ནི། །
ལྕགས་ནི་གསེར་དུ་སྒྱུར་བར་བྱེད། །
བྱང་ཆུབ་སེམས་ཀྱིས་རང་གི་སེམས། །
རིན་ཆེན་རིན་ཐང་བྲལ་བར་བསྒྱུར། །
གཏོང་བའི་སེམས་ནི་གོམས་པ་ལས། །
སྦྱིན་པའི་ཕ་རོལ་ཕྱིན་རྫོགས་འགྱུར། །
རལ་གྲི་ཡང་ཡང་བརྡར་བ་ལས། །
རྣོ་ངར་སྤུ་གྲིའི་བདག་ཉིད་ཐོབ། །
ཚུལ་ཁྲིམས་ལྡན་པའི་གང་ཟག་གི །
སྙན་གྲགས་ལྷ་ཡིས་སྒྲོག་པར་བྱེད། །
ཨོ་ཌི་བི་ཤའི་ལྕགས་དེ་ཡི། །
ཡོན་ཏན་རྒྱལ་རིགས་ཁ་ན་སྒྲོག །
གཞན་གྱིས་བརྫི་བར་མི་ནུས་པའི། །
188



ལེགས་པར་བཤད་པ་ལྕགས་ཀྱི་བསྟན་བཅོས།
རྒྱན་མཆོག་བཟོད་པ་དམ་པ་སྟེ། །
ལྕགས་ཀྱི་གོ་ཁྲབ་བཟང་པོ་དེ། །
གཡུལ་ངོར་རང་སྲུང་མཆོག་ཏུ་འཛིན། །
ལེ་ལོ་སྤངས་པའི་བརྩོན་འགྲུས་ཀྱིས། །
ལེགས་ལམ་གང་བརྩམས་མཐར་ཐོན་བྱེད། །
ལྕགས་ཀྱི་རྐང་སྟེགས་འཁྲུལ་སྤྱད་ལ། །
བརྟེན་པས་ཐང་ཆེན་མྱུར་བར་བགྲོད། །
འཕྲོ་རྒོད་གཡེང་བས་སེམས་སྟོར་ཡང་། །
ཏིང་ངེ་འཛིན་གྱིས་སླར་ཡང་སྡུད། །
ཁབ་ལེན་རྡོ་དང་ཕྲད་པ་ན། །
ལྕགས་བྱེ་དབང་མེད་འདྲེན་ལ་ལྟོས། །
ཟབ་མོ་ངེས་པའི་ཤེས་རབ་ཀྱིས། །
རྟག་ཆད་གཡང་ས་ཀུན་ལས་སྒྲོལ། །
རལ་གྲིའི་རིགས་སྔགས་གྲུབ་རྣམས་དང་། །
189



ལེགས་བཤད་བསྟན་བཅོས་ཕྱོགས་བསྒྲིགས།
མཁའ་ལྡིང་སྟོབས་ལྡན་འཕུར་ལ་ལྟོས། །
བསྡུ་བཞིས་སེམས་ཅན་ཚིམ་འདོད་པས། །
མཁོ་བ་སྦྱིན་པ་ཐོག་མར་གཅེས། །
སྦྱིན་རྫས་ཁབ་སྐུད་ཙམ་གྱིས་ཀྱང་། །
སྦྱིན་ཡུལ་སྤྲོ་དགའ་ལྷག་པར་འདྲེན། །
སྙན་གླུ་དབྱངས་ཀྱི་བདུད་རྩི་འདིས། །
སེམས་ནི་མངོན་ཕྱོགས་ཚིམ་པར་བྱེད། །
འདོད་ལྡན་སྐྱེ་བོའི་རྣ་ལམ་ན། །
ལྕགས་ཟངས་གླིང་བུ་ཨ་རེ་སྙན། །
གདུལ་བྱའི་དོན་སྤྱོད་ལ་ཞུགས་ཚེ། །
དགའ་དང་ཕན་ཚུན་འགྲན་བཞིན་དགོས། །
གསེར་དངུལ་འདྲེན་འདོད་ཤིང་རྟ་ལ། ། །
ལྕགས་ཀྱི་གཟེར་མིག་ཟུང་འབྲེལ་གཅེས། །
རྒྱུ་ལ་དོན་མཐུན་ཉེར་སྤྱད་པས། །
190



ལེགས་པར་བཤད་པ་ལྕགས་ཀྱི་བསྟན་བཅོས། །
འབྲས་བུའང་དོན་མཐུན་ཕུམ་སུམ་ཚོགས། །
མཚོན་ཆ་སྒྲུབ་སྐབས་བརྡུངས་ལེགས་ན། །
གྲུབ་ཟིན་འོད་དང་རྣོ་ངར་འབར། །
ལྕགས་ལ་རི་མོ་འབྲི་བ་ན། །
མིག་གསལ་དཔུང་བ་བརྟན་པ་དགོས། །
མཉམ་གཞག་སྐྱོང་ན་གསལ་ཆ་དང་། །
གནས་ཆ་བརྟན་པོའི་ཏིང་འཛིན་དགོས། །
སྟོབས་ལྡན་ལག་པས་རབ་བཟུང་བའི། །
རྣོ་ངར་རལ་གྲིས་འཁྲི་ཤིང་གཅོད། །
ཞི་གནས་བརྟན་པའི་ཤེས་རབ་ཀྱི། །
རལ་གྲིས་མཐར་འཛིན་དྲ་བ་གཅོད། །
རབ་དྭངས་ལྕགས་ལ་བྱད་བཞིན་འཆར། །
དེ་ངེས་སྟོང་ཡང་སྣང་ཙམ་འབྱུང་། །
ཆོས་ཀུན་བདེན་པས་སྟོངས་པ་ལ། །
191



ལེགས་བཤད་བསྟན་བཅོས་ཕྱོགས་བསྒྲིགས།
ཐ་སྙད་བསྙོན་མེད་སྒྱུ་མར་འཚོར། །
མི་ཡི་དབང་བོ་འཁོར་སྒྱུར་གྱི། །
འཁོར་ལོའི་དབྱེ་བ་རིགས་བཞི་འབྱུང་། །
ཐེག་པ་ལ་ཡང་ཉན་རང་དང་། །
བྱང་སེམས་རྡོ་རྗེ་ཐེག་པར་དབྱེ། །
ཤིང་མདའ་ལྕགས་ཀྱི་མདེའུ་ལ །
སྤྲོད་པ་དོན་ལ་དགོས་པ་བཞིན། །
ཉན་རང་རྣམས་ཀྱང་ཐེག་ཆེན་གྱི། །
ལམ་ལ་ནམ་ཞིག་འཛུད་པར་འོང་། །
ལྕགས་ཀྱི་སྟེང་དུ་རྣོ་བསྣན་པས། །
བྱེད་ལས་ནུས་པ་ལྷག་པར་ལྡང་། །
མདོ་ལ་སྔགས་ཀྱི་སྣོན་པ་བཏབ། །
བདེ་བླག་སངས་རྒྱས་གོ་འཕང་རྙེད། །
ལྷ་ཁང་བཞེངས་འདོད་ས་གཞི་དེ། །
192



ལེགས་པར་བཤད་པ་ལྕགས་ཀྱི་བསྟན་བཅོས།
འཇོར་གྱིས་ཕྱོགས་བཞིར་ངོས་མཉམ་གཅེས། །
བསྐྱེད་རྫོགས་རྟོགས་པ་བསྐྱེད་འདོད་པས། །
ཐོག་མར་དབང་བཞི་གནད་སྨིན་གཅེས། །
ཚོགས་ལ་མང་ཇས་མཆོད་འདོད་པས། །
ཐོག་མར་སླ་ང་ཆེན་པོ་འཛུགས། །
རྒྱ་ཆེན་བསོད་ནམས་བསགས་འདོད་ན། །
མཆོད་ཡུལ་ཚོགས་ཞིང་ཕུལ་དུ་བྱུང་། །
ལྕགས་ཀྱི་མདའ་ཆར་ཕབ་པ་ན། །
དགྲ་སྡེའི་གཡུལ་ངོ་ཐལ་བར་བྱེད། །
གུར་ཁང་མེ་རི་མདའི་དྲ་བས། །
བར་ཆད་བགེགས་རྣམས་གཞོམ་པར་བྱེད། །
ཇི་ལྟར་ལྕགས་ཀྱི་གོ་ཁྲབ་མཆོག །
གྱོན་པས་གཡུལ་ལས་རྒྱལ་བར་བྱེད། །
ལྷ་ཡི་རྣལ་འབྱོར་གོ་ཆ་དང་། །
193



ལེགས་བཤད་བསྟན་བཅོས་ཕྱོགས་བསྒྲིགས།
སྟོང་ཉིད་སྲུང་བ་བླ་ན་མེད། །
མེ་ཡིས་བཞུས་པའི་ལྕགས་ཀྱི་ཁམས། །
འོད་དུ་འབར་བའི་སྣང་བ་འཆར། །
ཐ་མལ་འཆི་བའི་མུན་པ་ཡང་། །
རང་ངོ་ཤེས་པས་ཆོས་སྐུར་གྲོལ། །
ལྕགས་ཁམས་གསེར་དུ་བསྒྱུར་བ་ན། །
རྣམ་པ་ཡིད་འོང་འཛིན་པ་བཞིན། །
མ་དག་བར་དོ་ལོངས་སྐུ་རུ། །
བསྒྱུར་བས་མཚན་དཔེའི་མཛེས་སྡུག་བཀྲ། །
ལྕགས་ཁམས་དྲི་མ་སྦྱོང་འདོད་ན། །
གསེར་འགྱུར་བྱུག་པའི་རྩི་སྨན་བཟང་། །
མ་དག་སྐྱེ་བ་སྦྱོང་བ་ལ། །
སྤྲུལ་སྐུའི་ལམ་འཁྱེར་ལས་ལྷག་གང་། །
གསེར་དངུལ་ཟངས་ལྕགས་འཁོར་ལོ་ལ། །
194



ལེགས་པར་བཤད་པ་ལྕགས་ཀྱི་བསྟན་བཅོས། །
འཁོར་སྒྱུར་གནས་པའི་དཔེ་བཞིན་དུ། །
རིན་ཆེན་འོད་འཕྲོ་གཞལ་མེད་ཁང་། །
སྤྲོ་བསྡུའི་འབྱུང་གནས་ལྷ་ཡི་གཞི། །
མེ་འོད་འབར་བའི་རལ་གྲི་མཆོག །
མུན་པ་སེལ་ཞིང་དགྲ་རྣམས་འཇོམས། །
བདག་མེད་ཏིང་འཛིན་རྣལ་འབྱོར་སྐྱོང་། །
བདག་འཛིན་གདོན་ཚོགས་བཅས་པ་གཞོམ། །
གནམ་ལྕགས་འཁོར་ལོ་འཕངས་པ་ན། །
ཕ་རོལ་དགྲ་སྡེ་ཚར་གཅོད་བྱེད། །
གཏོར་མ་ལ་སོགས་ལས་རིམ་མེས། །
བར་ཆད་བདུད་ཀྱི་ཚང་ཚིང་སྲེག །
གནམ་རུ་མཆོག་ལ་ལྕགས་མདའ་སྦྱར། །
གང་འདོད་འཕེན་ལ་གཟས་པ་ལྟར། །
བསྐྱེད་རིམ་ཕྲ་རགས་བསྒོམ་པ་ནི། །
195



ལེགས་བཤད་བསྟན་བཅོས་ཕྱོགས་བསྒྲིགས།
རྫོགས་རིམ་རྟོགས་པ་སྐྱེ་བའི་ཆེད། །
ཇི་ལྟར་ལྕགས་ལ་རི་མོ་ནི། །
མགར་བ་མཁས་པས་གསལ་བར་བཟོ། །
རྡོ་རྗེའི་ལུས་ཀྱི་རྩ་ཁམས་ལ། །
འདོད་ལྷ་ཡབ་ཡུམ་མཛེས་གཟུགས་འགོད། །
མགར་བ་མཁས་པའི་ངག་མཉན་ནས། །
རྣོ་ལྕགས་འཁྲུལ་འཁོར་བསླབ་པ་བཞིན། །
ལམ་འདི་སྐྱོང་མཁས་ཚད་ལྡན་ངག །
ཉན་ཏེ་ལུས་ཀྱི་འཁྲུལ་འཁོར་སྦྱང་། །
སྤུ་གྲི་རྣོན་པོ་གཅིག་གིས་ཀྱང་། །
སྐྲ་ལོ་བརྒྱ་ཕྲག་དུས་གཅིག་འབེབས། །
ཐབས་ལམ་ཟབ་མོའི་རྣལ་འབྱོར་མེས། །
གྲངས་མེད་བསྐལ་པའི་ཚོགས་ཆེན་སྡུད། །
ལྕགས་མདའ་མྱུར་བའི་ཤུགས་ཐོབ་པ། །
196



ལེགས་པར་བཤད་པ་ལྕགས་ཀྱི་བསྟན་བཅོས། །
གནམ་རུའི་རྒྱུད་ལ་ཕྲད་པ་དགོས། །
ཉེ་ལམ་སྔགས་གྱི་ས་ཆོད་ཆེ། །
མཚན་ལྡན་ཕྱག་རྒྱའི་སྟོབས་ལས་འོང་། །
མེ་ལྕགས་མུ་ཟིའི་རྒྱུ་རྐྱེན་ཚོགས། །
མཚོན་ཆ་མེ་འོད་ཅན་དུ་འབྱུང་། །
ཕྱི་ནང་ཐབས་ཀྱི་བྱ་བ་ལས། །
འོད་གསལ་སྒྱུ་མའི་ལྷ་སྐུར་ལྡང་། །
རྣོ་ངར་ལྡན་པའི་ལྕགས་ཀྱི་མདའ། །
འབེན་གྱི་གཏིང་ལ་ཐུག་པ་ལྟར། །
ཆོས་ཉིད་མངོན་གཟུགས་ཡེ་ཤེས་ཀྱིས། །
ཡུལ་གྱི་གནས་ཚུལ་ཇི་བཞིན་གཟིགས། །
ལྕགས་ལ་ངར་ནི་ཐེབས་འདོད་ན། །
ཆུ་ལ་བཅུག་སྟེ་བཞག་པས་ཕན། །
རྣལ་འབྱོར་བོགས་འབྱིན་སྤྱོད་པ་ཡང་། །
197



ལེགས་བཤད་བསྟན་བཅོས་ཕྱོགས་བསྒྲིགས།
རི་དྭགས་བཤོར་བ་སོགས་ཀྱིས་ཕན། །
གསལ་དྭངས་ལྕགས་ལས་གཟུགས་བརྙན་གྱི། །
སྣང་བ་སྣ་ཚོགས་འཆར་བ་བཞིན། །
གང་འདུལ་སྒྱུ་མའི་རོལ་གར་ལས། །
སྣང་བ་སྣ་ཚོགས་གདུལ་བྱར་འཆར། །
ལྕགས་ཀྱི་རི་དང་རྡོ་རྗེ་མཆོག་། །
ལག་པས་གཞོམ་པར་ག་ལ་ནུས། །
བསམ་མི་ཁྱབ་པའི་རྡོ་རྗེའི་སྐུ། །
འཆི་བདུད་ཀྱིས་ནི་གཞོམ་མི་ནུས། །
ལྕགས་མདའ་མྱུར་ཤུགས་ངར་བའི་སྐབས། །
ལག་པས་འཛིན་པར་མི་ནུས་བཞིན། །
རྒྱལ་བའི་འཕྲིན་ལས་གང་འདོད་འཆར། །
ཡིད་སྲུབས་དག་གིས་འགོག་མི་ནུས། །
མགར་བའི་བཟོ་འཕྲུལ་བདེ་བླག་ཏུ། །
， 98



ལེགས་པར་བཤད་པ་ལྕགས་ཀྱི་བསྟན་བཅོས། །
ལྕགས་ལ་རྒྱལ་བའི་སྣང་བརྙན་འགྲུབ། །
རྙེད་དཀའི་ཉེ་ལམ་ཐེག་པ་འདིས། །
མི་ཚེ་གཅིག་ལ་སངས་རྒྱས་སྟེར། །
རལ་གྲིའི་སྟོབས་ཀྱིས་དགྲ་ལས་རྒྱལ། །
རལ་གྲི་མགར་བའི་དྲིན་ལས་བྱུང་། །
ཐུབ་པའི་ལེགས་བཤད་རྨད་བྱུང་རྣམས། །
ཐམས་ཅད་བླ་མའི་དྲིན་ལས་བྱུང་། །
དགྲ་རྐུན་མང་སར་ནོར་ལས་ཀྱང་། །
གོ་ཁྲབ་མཚོན་ཚར་གཅེས་སྤྲས་དགོས། །
སྙིགས་དུས་རྐྱེན་ངན་རུ་འཛིངས་སྐབས། །
བྱི་དོར་སེམས་ལ་བྱ་བ་གཅེས། །
འདིར་ཡང་བཤེས་གཉེན་བསྟེན་ཚུལ་ནས། །
ཟུང་འཇུག་ཡེ་ཤེས་འཕྲིན་ལས་བར། །
ལྕགས་ཀྱི་དཔེ་ཡིས་མཚོན་པར་བྱས། །
133



ལེགས་བཤད་བསྟན་བཅོས་ཕྱོགས་བསྒྲིགས།
བློ་ལྡན་བསྟན་བཅོས་གུས་པས་ཟུངས། །
འདི་སྦྱར་དགེ་བས་བདུད་ཀྱི་སྡེ། །
གནམ་ལྕགས་བབས་པའི་མེ་ཏོག་བཞིན། །
ཕམ་པར་བྱས་ཏེ་མཐའ་ཡས་འགྲོ། །
བྱང་ཆུབ་མཆོག་ལ་འགོད་པར་ཤོག །
ཅེས་པ་དམ་པ་ཆོས་ལུགས་ཀྱི་ལྕགས་ཀྱི་བསྟན་བཅོས་ལེགས་བཤད་་་་་
དགོས་འདོད་འགུགས་པའི་ལྕགས་ཀྱུ་ཞེས་བྱ་བ་འདི་ནི། དུས་མཐའི་འགྲོ་བ་
བདག་འདྲ་རྣམས་ལ་ཕན་ཕྱིར། མཚོ་སྔོན་གཡུ་ཡི་མཎྜལ་ཞེས་རྒྱལ་བའི་ལུང་
གིས་ཟིན་པའི་ཉེ་འགྲམ། ཧྲེས་མོ་བཀྲ་ཤིས་བདེ་སྟེར་མའི་གནས་སུ་རབ་བྱུང་
བཅུ་དྲུག་པའི་ས་ཡོས་ལོར། ནོམ་ཆི་མཁན་མིང་པས་སྦྱར་བ་དགེ་ལེགས་
འཕེལ།།
209



ལེགས་པར་བཤད་པ་ས་ཡི་བསྟན་བཅོས།
༄༅། །སའི་བསྟན་བཅོས་ལུགས་གཉིས་འོད་
བརྒྱ་འབར་བའི་དབྱིག་གི་ཕྲེང་
བ་ཞེས་བྱ་བ་བཞུགས་སོ། །
དྷརྨ་སཱུརྱ།
ཚོགས་གཉིས་རྒྱ་མཚོའི་འཇིངས་གནས་ཤིང་། །
སྐུ་བཞིའི་བདེ་རིམ་མངོན་པར་མཐོ། །
དོན་གཉིས་ཟླ་ཉིའི་རྣ་ཆ་འཁྲོལ། །
ཐུབ་མཆོག་ས་འཛིན་དབང་པོས་སྐྱོངས། །
རྙེད་དཀའི་དལ་རྟེན་འཛིན་མའི་གཞིར། །
བློ་གྲོས་ཕུན་ཚོགས་མཚན་མ་ཡི། །
ཨུཏྤལ་ཕྲེང་བ་རྣམ་མཛེས་པའི། །
གཞོན་ནུ་གང་དག་མཆིད་འདི་གསོན། །
ལུགས་ཟུང་བླང་དོར་ཚུལ་བཞིན་དུ། །
201



ལེགས་བཤད་བསྟན་བཅོས་ཕྱོགས་བསྒྲིགས།
སྐྱོང་ལ་བློ་གྲོས་ལྡན་པའི་མིག ། །
དགོས་པ་རྡུལ་དང་ལྕགས་ཕྱེ་དག །
ཕྱེ་ལ་ཁབ་ལེན་རྡོ་དག་བཞིན། །
གཡའ་ཡིས་བསླད་པའི་སའི་སྙིང་བོ། །
སྦྱངས་པས་བཙོ་མར་འགྱུར་བ་བཞིན། །
བློ་གྲོས་དམན་ཡང་ལེགས་བཤད་ཀྱི། །
ཐོས་པ་ཆེ་ན་མཁས་པར་འགྱུར། །
རྣམ་དཔྱོད་ཤེས་རབ་ཆེ་ལྡན་པས། །
ལེགས་ཉེས་འབྱེད་ཀྱི་གཞན་གྱིས་མིན། །
དགོས་འདོད་སྩོལ་བའི་ནོར་བུ་ལས། །
རྡོ་བ་གཞན་གྱིས་ཅི་བྱར་ཡོད། །
དེ་ཕྱིར་མཁས་པར་འདོད་པ་དག །
ལེགས་པར་བཤད་པའི་རིན་ཆེན་ནོར། །
ཆེ་ཆུང་ཅི་འདྲའང་བཟུང་བྱས་ཏེ། །
202



ལེགས་པར་བཤད་པ་ས་ཡི་བསྟན་བཅོས།
ཡིད་རབ་མཛེས་པའི་ཕྲར་དགོད་བྱ། །
སྣོད་བཅུད་མཚན་མ་ཇི་སྙེད་པ། །
ས་ཆེན་འདི་ལ་བརྟེན་པ་བཞིན། །
ལུགས་ཟུང་བྱ་བའི་ཚོགས་མཐའ་དག །
མཐར་སོན་བསོད་ནམས་རག་ལས་སོ། །
དེས་ན་སྐྱབས་ཀྱི་ཕུལ་གྱུར་པ། །
མཆོག་གསུམ་བསམ་འཕེལ་དབང་གི་རྒྱལ། །
སྤྱི་བོའི་རྒྱན་དུ་ལེགས་བཏེགས་ནས། །
མཆོད་སོགས་བསོད་ནམས་རྒྱུ་ཚོགས་སྒྲུབས། །
བྱ་བྱེད་གང་ཡང་རྩད་བཅད་ཅིང་། །
མ་དྲིས་དོན་དག་མ་དཔགས་པར༑ ༑
ལྷུར་ལེན་མི་རུང་རིན་ཆེན་ནོར། །
མ་མཐོང་ཉོ་བར་ཅི་ཕྱིར་ནུས། །
རང་ཅག་ཕལ་ཆེར་བཟང་ངན་གྱི། །
203



ལེགས་བཤད་བསྟན་བཅོས་ཕྱོགས་བསྒྲིགས།
གྲོགས་ཀྱི་དབང་ལས་སྤྱོད་ཚུལ་ཀུན། །
སྟོན་པ་ཚོན་གྱིས་ཁ་བསྒྱུར་བའི། །
ཤེལ་རྣམས་ཁ་དོག་སྣ་ཚོགས་འཆར། །
དེས་ན་གྲོགས་ཀྱི་རྣམ་དབྱེ་ལ། །
ལེགས་པར་དཔྱད་དེ་བླང་དོར་གྱིས། །
འཇུག་ལྡོག་བྱ་བ་དངུལ་ཆུ་ཡིས། །
གསེར་དང་ལྕགས་ཕྱེ་འབྱེད་པ་བཞིན། །
འཕྲད་མ་ཐག་ནས་སྙིང་ཉེ་འདྲ། །
སྟོན་ཀྱང་སྨྲ་མང་གཡོ་སྒྱུ་ཆེ། །
ཕྲག་དོག་གདུག་རྩུབ་རྒྱུད་བརླམས་གྲོགས། །
རྟུག་པ་ཕྱིས་པའི་རྡོ་བཞིན་སྒྱུར། །
གང་དག་དྲང་ཞིང་ཤ་ཚ་ལྡན། །
བློ་གྲོས་དཀྱེལ་ཆེ་ཡོན་ཏན་དགའ། །
རྒྱུད་དུལ་ངང་རིང་བཟང་པོའི་གྲོགས། །
204



ལེགས་པར་བཤད་པ་ས་ཡི་བསྟན་བཅོས།
གསེར་ལྟར་སྙིང་གི་དཀྱིལ་དུ་ཆོངས། །
བྱ་གང་ཐོག་མར་རྩོམ་པའི་ཚེ། །
སླ་བཅོས་གཞན་རྗེས་རྒྱུག་མིན་པར། །
ཕུགས་དོན་བསམས་ཏེ་འབད་དགོས་པ། །
ཞིང་པས་སོ་ནམས་བྱེད་པ་བཞིན། །
རྣམ་འགྱུར་འདྲ་ཡང་ཕན་གནོད་ཀྱི། །
ལེ་ལན་མ་འདྲེས་སོ་སོ་རུ། །
གཞལ་དགོས་བཅོས་དང་མ་བཅོས་གསེར། །
ཁ་དོག་འདྲ་ཡང་ངོ་བོ་མིན། །
རང་རང་ཕུགས་ཀྱི་དོན་པོ་ཆེ། །
སྙིང་དུ་བཟུང་སྟེ་ཁ་སྒོ་རུ། །
དགོས་མེད་མི་འབྱིན་སྙིང་ནོར་དག །
གང་བྱུང་སྟོན་དུ་མི་རུང་བཞིན། །
ཞིང་པ་རྣམས་ཀྱིས་ལུས་ངག་དག །
205



ལེགས་བཤད་བསྟན་བཅོས་ཕྱོགས་བསྒྲིགས།
རྡུལ་དུ་བརླགས་ཏེ་འབད་བྱེད་པ། །
དེ་བཞིན་དོན་ཆེན་སྒྲུབ་པའི་ཚེ། །
ངལ་བ་སྤངས་ཏེ་བརྩོན་པ་དགོས། །
འདོད་པའི་དངོས་པོ་ཐོག་ལྷུང་ཚེ། །
ཅུང་ཟད་སྐྱོན་མཐོང་གཡེལ་མི་བྱ། །
ཟོང་མཆོག་མེར་སྲེག་ཕངས་གྱུར་ན། །
བཟོ་ཡི་རིག་བྱེད་ཇི་ལྟར་བྱ། །
ཤིན་ཏུ་དཀའ་བའི་བྱ་བ་ཡང་། ། །
འབད་པས་བསྒྲུབས་ན་འགྲུབ་འགྱུར་ཏེ། །
གྱོང་པོའི་ལྕགས་ཀྱང་བཞུ་བཏུལ་གྱིས། །
སྣ་ཚོགས་ཟོང་དུ་འགྱུར་བ་མཐོང་། །
ཕྱི་ཚུལ་ངན་ཡང་ནང་ཉིད་དུ། །
ཡོན་ཏན་ཅི་ཡོད་ཤེས་དཀའ་བས། །
སྣང་ཆུང་མི་བྱ་ས་ལེ་སྦྲམ། །
206



ལེགས་པར་བཤད་པ་ས་ཡི་བསྟན་བཅོས།
ས་ཡི་འཇིངས་ན་གནས་པ་བཞིན། །
འདོད་བརྣག་ཁྲེལ་བོར་ཡིད་བརྟན་མེད། །
གང་དག་ཕྱི་སྤྱོད་ལེགས་གྱུར་ཀྱང་། །
འགྲོགས་ན་གད་པ་གཡང་ས་ཁའི། །
ལྗོན་ཤིང་རྒྱུས་ཀྱང་མྱུར་དུ་འགྱེལ། །
རང་ལས་དམའ་ཞིང་ཉམ་ཆུང་བར། །
བརྙས་སྨོད་ཐོ་ཅོའི་སྤྱོད་པ་དག །
མི་བྱ་རྡོ་བ་ཆུང་ངུ་ཡིས། །
བསྣད་ནས་སྲོག་དང་བྲལ་བ་མཐོང་། །
གཞན་ཟེར་ཚིག་ངག་གཡོ་སྒྱུ་ཡིས། །
བསླད་མིན་མ་བརྟགས་མ་དཔྱད་པར། །
བགྱིས་ན་ཉམས་འགྱུར་གོམ་གང་གིས། །
ས་གསུམ་ཤོར་བའི་གཏམ་དག་ཐོས། །
ཕན་གནོད་ལེགས་ཉེས་མི་དཔྱོད་པར། །
207



ལེགས་བཤད་བསྟན་བཅོས་ཕྱོགས་བསྒྲིགས།
ལྟོ་འགྲང་ཙམ་ཞིག་དོན་གཉེར་བ། །
ཀུན་གྱིས་འཕྱ་ཞིང་མཐར་འབུད་པ། །
ངན་སྐྱུགས་དོར་བའི་ས་བཞིན་འགྱུར། །
ས་རུལ་མང་དག་རྨོས་བྱས་ཀྱང་། །
འབྲས་བུ་འབྱུང་བར་མི་འགྱུར་ལྟར། །
བློ་སྟོབས་བརྩོན་འགྲུས་མེད་པ་ཡིས། །
བྱ་གང་བརྩོམས་ཀྱང་དོན་མི་འགྲུབ། །
གང་ཞིག་དགྲ་བོ་མཐོང་ཙམ་གྱིས། །
རྣམ་འགྱུར་སྣང་བ་སྟོན་བྱེད་པ། །
བྱིས་པ་ས་ལ་རྩེ་བ་བཞིན། །
བློ་ཆུང་ཀླད་མེད་ངང་ཚུལ་སྟོན། །
དེ་བས་དགྲ་བོ་དག་ལ་ཡང་། །
ཁ་མཁས་ཐབས་ཤེས་གང་འགབ་ཀྱིས། །
ལན་ལྡོན་ལྕགས་ཀྱི་ཕ་བོང་ཡང་། །
208



ལེགས་པར་བཤད་པ་ས་ཡི་བསྟན་བཅོས།
ཞུ་བ ཏུལ་བགྱིས་ན་གཞོམ་པར་འགྱུར། །
འོན་ཀྱང་སྐབས་སུ་བབ་གྱུར་ན། །
ལག་ལེན་སྙིང་ཁམས་མི་ཆུང་བ། །
དགོས་པ་བྲག་རི་གཤོགས་པའི་ཕྱིར། །
རྫས་ངན་ལག་ཏུ་བསྟར་དགོས་བཞིན། །
གཞན་དུ་མཐོ་དམའ་ཅི་འདྲ་ཡང་། །
འཕྲད་ཚེ་ཁྱད་གསོད་སུན་འབྱིན་སོགས། །
བགྱིས་ན་སྟེང་གནས་ཕ་བོང་དག །
བྲུས་ཚེ་རང་མགོར་ལྟུང་བར་འགྱུར། །
རྒྱུད་གྱོང་གཤིས་ངན་དམན་པའི་མིར། །
ལྷག་པར་བཏུད་ན་རེངས་གྱུར་ཏེ། །
རྡོག་པས་བརྫི་འགྱུར་འུག་ཅན་གྱི། །
ས་ལ་འགྲེ་ན་གནོད་པ་བཞིན། །
ཁང་ཁྱིམ་ཕུབ་ལ་བརྟེན་གནས་པའི། །
209



ལེགས་བཤད་བསྟན་བཅོས་ཕྱོགས་བསྒྲིགས།
ས་བརྟེན་བཅའ་དགོས་དེ་བཞིན་དུ། །
དོན་རྣམས་སྒྲུབ་ལ་མཁས་མཛངས་པའི། །
རྗེ་བོ་ཞིག་ལ་བརྟེན་པར་བྱ། །
མཁས་པ་བསྟེན་ན་དགེ་འགྱུར་ཏེ། །
ངན་པའི་སྐྱོན་ལས་དེ་ལྟ་མིན། །
བསམ་འཕེལ་དབང་ལས་དགོས་འདོད་འབྱུང་། །
དུག་ཅན་ས་ཡིས་ཉམས་པར་འགྱུར། །
གདུག་ཅན་དྲིན་གྱིས་བསྐྱངས་ན་ཡང་། །
མཐར་གྱིས་དྲིན་ལན་གནོད་པ་རྩོམ། །
བྱི་བ་ས་ལ་གནས་གྱུར་ཀྱང་། །
ས་རྣམས་གཏོར་བར་བྱེད་ལ་ལྟོས། །
བྲག་རི་ཕྱི་ནས་བཅོམ་དཀའ་ཡང་། །
ཁོག་ནས་འབྱུང་བའི་ཆུས་འཇིག་སླ། །
ནད་ཉེས་བསླུས་པས་སྟོབས་ལྡན་ཡང་། །
210



ལེགས་པར་བཤད་པ་ས་ཡི་བསྟན་བཅོས།
ཡུད་ཀྱིས་གཞོམ་པར་གྱུར་འདི་མཚར། །
མཁས་དང་བློ་གྲོས་གཞུང་བཟང་པོས། །
ཅུང་ཟད་ཕན་པར་བགྱིས་གང་ལ། །
དེ་ལན་ལྷག་ལྡོན་བྱེད་པ་དག །
ས་ཟླའི་མདངས་བཞིན་ཇེ་བཟང་འགྱུར། །
བློ་ལྡན་མཁས་ཤིང་རང་བཞིན་དྲང་། །
དག་ལ་དོན་བཅོལ་གྲོས་དྲི་བྱ། །
གཞན་གྱིས་མ་ཡིན་གསེར་དག་དང༌། །
ས་གཞན་མཚུངས་པར་ག་ལ་སྒྲུབ། །
ཉམ་ཆུང་གྱུར་ཀྱང་དགྲ་ཡིན་ན། །
བག་ཟོན་བསྟེན་པར་བྱ་དགོས་ཏེ། །
གྲོག་ཧྲལ་ཆུང་ངུ་རིམ་མཆེད་པས། །
རི་བོ་རལ་བར་གྱུར་ལ་ལྟོས། །
རང་དོན་ཁོག་བཟུང་ཕྱི་ཚུལ་དག །
211



ལེགས་བཤད་བསྟན་བཅོས་ཕྱོགས་བསྒྲིགས།
མི་ཤེས་ཟོབ་ཀྱི་བརྫུ་བག་ཅན། །
ར་གན་གསེར་རྩིས་བྱུགས་པ་ཡི། །
གཡོ་ཅན་དག་ལ་བག་ཟོན་དགོས། །
མཛའ་བཤེས་ཉེ་དུ་དག་ལ་ཡང་། །
ཧ་ཅང་རྐམ་ཆགས་ཞེན་ན་ཕུང་། །
ཡིད་སྲུབ་སི་ཏར་ཆགས་པ་ཡིས། །
མགོ་བོ་ས་ལ་ལྷུང་ཞེས་གྲགས། །
རྟག་ཏུ་ཁྲོ་བའི་དབང་སོང་བས། །
གཞན་ལ་ཚིག་ངན་སྨྲ་བྱས་ན། །
ཀུན་གྱིས་མི་བསྟེན་ས་རོང་དག །
རྩུབ་མོར་སུ་ཞིག་མོས་པ་བྱེད} །
གཞན་གྱིས་བཅོལ་བའི་དོན་དག་ལའང་། །
འགྲུབ་མིན་བརྟགས་ཏེ་ཁས་བླང་བྱ། །
གཞན་དུ་འབྲས་བུ་མི་འབྱུང་བའི། །
212



ལེགས་པར་བཤད་པ་ས་ཡི་བསྟན་བཅོས།
ཞིང་ལ་སོ་ནམས་སུས་བྱེད་ནུས། །
ནོར་རྫས་ཆུང་དུ་དག་ལ་ཡང་། །
ཕངས་མེད་ཆུད་བཟོས་བྱ་མི་རུང་། །
ས་འཛིན་དག་ཀྱང་རྡུལ་ཕྲན་རྣམས། །
རིམ་གྱིས་འདུས་ལས་བྱུང་བ་བཞིན། །
དགོས་དོན་གྲུབ་ཚེ་སེར་སྣ་ཡིས། །
མ་བཅིངས་ལྷུག་པོར་གཏོང་བར་བྱ། །
རིན་ཆེན་ཁང་བཟང་བཀོང་ན་ཡང་། །
ཕན་ཐོགས་མ་གྱུར་གཞན་གྱི་ནོར། །
བསམ་མང་གྲགས་འདོད་ཤས་ཆེ་བས། །
བྱ་བ་སྣ་ཚོགས་རྩོམ་བྱེད་པ། །
རང་ཉིད་ཉམས་གཞི་ས་ཡི་བདག །
ང་ལས་ནུ་དང་མཚུངས་པར་འགྱུར། །
གཞན་སྐྱོན་མཐོང་སླ་རང་གི་སྐྱོན། །
213



ལེགས་བཤད་བསྟན་བཅོས་ཕྱོགས་བསྒྲིགས།
མཐོང་དཀའ་ས་འོག་གཏེར་གནས་བཞིན། ། ་་།
དེ་ཕྱིར་རང་ལ་ལེགས་བརྟགས་ནས། །
སྐྱོན་ཡོན་འབྱེད་པ་གནད་དུ་ཆེ། །
དེ་ལྟར་འཇིག་རྟེན་བྱ་བྱེད་དག །
མ་ནོར་སྤྱད་ནས་གཙོ་བོ་རུ། །
འདི་ཕྱིའི་དོན་སླད་དམ་ཆོས་ཀྱི། །
ཞིང་སར་འབད་པས་སོ་ནམས་མཛོད། །
དགོས་འདོད་འབྱུང་བའི་ནོར་བུ་དག །
དངུལ་དང་བརྗེ་བ་སུ་ཡིས་ཕོད། །
གཏན་བདེ་སྟེར་བའི་དལ་རྟེན་འདི། །
བདེ་བ་ཆུང་ངུས་གཡེངས་ན་ཕངས། །
སྣ་ལྔའི་རིན་ཆེན་ཇི་སྙེད་དག །
ཀུན་བཟོད་གཞི་ལས་བྱུང་བ་ལྟར། །
ས་བཅུ་ལམ་ལྔའི་རྟོགས་པ་ཡང་། །
214



ལེགས་པར་བཤད་པ་ས་ཡི་བསྟན་བཅོས།
དལ་རྟེན་བཟང་པོ་འདི་ལས་གྲུབ། །
ཡོངས་འདུའི་ལྗོན་པའི་ཤིང་དག་གི །
རྩ་བ་དབང་ཆེན་གཞིར་གནས་ལྟར། །
དམ་ཆོས་རིན་ཆེན་འབྱུང་བའི་སྒོ། །
ཉག་གཅིག་ཡི་གེའི་སྦྱོར་བ་ལགས། །
དེ་དག་འབྲི་ཀློག་ཤེས་མིན་པ། །
དེ་ལ་ཡོན་ཏན་མི་འབྱུང་སྟེ།
ས་གཞི་མེད་པར་ལྗོན་ཤིང་དང་། །
མེ་ཏོག་ལ་སོགས་ཇི་ལྟར་འབྱུང་། །
དེ་ཕྱིར་ཡི་གེའི་སྦྱོར་བ་ལ། །
མཁས་འདོད་ཀུན་གྱིས་ངལ་སྤངས་ཏེ། །
འབད་པ་བརྩོན་བསྐྱེད་བཙོ་སྦྱངས་གསེར། །
བཞུ་བཏུལ་དག་ལ་འབད་དགོས་བཞིན། །
རྒྱུས་མེད་ས་གཞན་ཞུགས་པའི་ཚེ། །
21 5



ལེགས་བཤད་བསྟན་བཅོས་ཕྱོགས་བསྒྲིགས།
ས་མཁན་དག་ལ་བརྟེན་དགོས་ལྟར། །
ཆོས་ཀྱི་གནད་དོན་མ་ནོར་བ། །
སྟོན་པའི་བཤེས་གཉེན་ཚུལ་བཞིན་བསྟེན། །
གང་དུ་བགྲོད་བྱའི་ས་དག་གི །
གནས་ལུགས་མ་འདྲེས་དཔྱད་དགོས་བཞིན། །
ཆོས་ཚུལ་འབྱེད་པའི་ཐོས་པ་དག །
ངོམས་མེད་འཚོལ་ལ་ཀུན་ཏུ་འབད། །
ཆུ་ཡིས་ནོན་པའི་ས་གང་དག །
མྱུར་དུ་བརྡེབ་པར་འགྱུར་བ་ལྟར། །
ཚེ་འདི་ཉིད་ཀྱང་ཡུན་རིང་དུ། །
མི་སྡོད་ལྔ་བའི་ལམ་དུ་འགྲོ། ༈
ལམ་གང་ཞུགས་ཚེ་རྐང་བ་ཡི། །
འདེགས་འཇོག་རེ་ནས་ཉེར་འགྱུར་བ། །
དེ་བཞིན་ལོ་ཟླ་ཞག་གིས་དྲངས། །
2j6



ལེགས་པར་བཤད་པ་ས་ཡི་བསྟན་བཅོས།
རིམ་སོང་འཆི་བདག་ཉེ་བར་འགྱུར། །
ནམ་ཞིག་གཤིན་རྗེའི་ཕོ་ཉ་ཡིས། །
དབང་མེད་འཁྲིད་ཚེ་གང་གིས་ཀྱང་། །
ཕན་པར་དཀའ་བ་ས་ཆེན་དག །
གཡོ་བ་སུ་ཡིས་འཛིན་པར་ནུས། །
དེ་ཚེ་ཕན་པའི་དངོས་པོ་གང་། །
འདོད་དགུ་ཡིད་བཞིན་སྩོལ་བའི་གཏེར། །
དམ་ཆོས་རིན་ཆེན་ནོར་བུ་དག །
ཁོ་ན་ལས་གཞན་དམིགས་སུ་མེད། །
དེ་ཕྱིར་ལྟར་སྣང་བསྲེ་ལྷད་ཀྱི། །
གཡའ་ཡིས་མ་བཅིངས་དགེ་ལྡན་པའི། །
ལུགས་བཟང་ཆོས་ཚུལ་བཙོ་མ་ཡི། །
གསེར་སྦྱངས་དག་ལ་བཙུན་པ་བསྐྱེད། །
ཕྱི་བཤོལ་ལེ་ལོའི་དབང་གྱུར་པས། །
2f7



ལེགས་བཤད་བསྟན་བཅོས་ཕྱོགས་བསྒྲིགས།
བྱ་གང་ཕྲ་མོའང་འགྲུབ་དཀའ་ན། །
གཏན་བདེའི་ཕན་པའང་སྒྲུབ་བྱེད་པའི། །
ནོར་བུ་ཅིའི་ཕྱིར་ལག་ཏུ་ལོན། །
དེས་ན་གཞོན་ནུའི་དུས་ཉིད་ནས། །
འདུ་འཛི་སྤངས་ཏེ་དམ་ཆོས་ལ། །
གཅིག་ཏུ་བརྩོན་པ་རི་དབང་བཞིན། །
ནམ་ཡང་གཡོ་བ་མེད་པར་བྱ། །
ལང་ཚོ་ཡོལ་ཚེ་འབད་སེམས་ཀྱང་། །
འབྱུང་སྟོབས་དབང་པོ་ཉམས་གྱུར་པས། །
ཚུལ་བཞིན་མི་འགྲུབ་རྩི་རིང་སར། །
སོ་ནམ་བྱེད་པར་ད་ཀའ་བ་བཞིན། །
འཇིག་རྟེན་ཕ་རོལ་བགྲོད་པའི་ཚེ། །
ནག་པོའི་ལས་མཐའ་ཕྱིར་འབྲངས་ནས། །
དཔག་ཚད་དུ་མའི་གཡང་ས་ཆེར། །
218



， ལེགས་པར་བཤད་པ་ས་ཡི་བསྟན་བཅོས།
ལྷུང་སྟེ་ངན་སོང་སྡུག་བསྔལ་མྱོང་། །
རབ་འབར་མེ་ལྕེའི་ཕྲེང་བ་ཡིས། །
ཕྱོགས་བཞིར་ཁེབས་པའི་ནང་ཉིད་དུ། །
སྐྱེས་ཏེ་ལྕགས་བསྲེགས་ས་གཞི་ལ། །
འདྲུད་ཅིང་བསྲེགས་པས་གདུང་བར་འགྱུར། །
འགའ་ཞིག་གྲང་རེག་མི་བཟད་པས། །
རྡོ་བ་དག་ཀྱང་གས་གྱུར་པའི། །
འཁྱག་རོམ་གནས་སུ་ཤ་རུས་དག །
སོ་སོར་འབྱེད་པའི་ཚོར་བ་མྱོང་། །
ལ་ལ་གླིང་དབར་ས་ཡི་སྟེང་། །
ཉི་མཚན་བདེ་སྡུག་རེ་མོས་སོགས། །
ཉི་ཚེའི་དམྱལ་བས་སྡུག་བསྔལ་ཚུལ། །
སྔོན་གྱི་བྱུང་བ་ལས་འབྱུང་བཞིན། །
ལོ་ནི་དུ་མའི་བར་དག་ཏུ། །
219



ལེགས་བཤད་བསྟན་བཅོས་ཕྱོགས་བསྒྲིགས།
ཁ་ཟས་རྡུལ་ཕྲན་ཙམ་ལ་ཡང་། །
སྤྱོད་པའི་སྐབས་བྲལ་བཀྲེས་སྐོམ་གྱི། །
གདུང་བས་གཟིར་བའི་ངང་ཚུལ་སོམས། །
ལྗན་ལྗིན་ས་འོག་མི་གཙང་ཁྲོད། །
ཉམ་ངར་གཅིག་ལ་གཅིག་ཟ་ཞིང་། །
བཀོལ་སྤྱོད་བརྡེག་སོགས་སྣ་ཚོགས་ཀྱིས། །
གཙེས་པའི་དུད་འགྲོ་ཇི་ལྟར་བཟོད། །
དེ་ལྟའི་ངན་སོང་མི་བཟད་པའི། །
དུཁའི་ཚོགས་ལས་སྐྱོབ་པ་དག །
ས་གསུམ་ལུས་མེད་འགྲོ་བའི་སྐྱབས། །
རིན་ཆེན་རྣམ་པ་གསུམ་དུ་ངེས། །
ཆུ་ཀླུང་འཛོམས་པའི་ཞིང་སར་ཡང་། །
ས་བོན་མ་བཏབ་སྐྱེ་མི་རུང་། །
དེ་ཕྱིར་ཡིད་ཆེས་མོས་གུས་ཀྱི། །
22)



ལེགས་པར་བཤད་པ་ས་ཡི་བསྟན་བཅོས།
རྒྱུ་ཚོགས་མ་འབད་སྐྱོབ་པར་དཀའ། །
དེས་ན་ལེགས་བྱས་རྣམ་དཀར་གྱི། །
མྱུ་གུའི་ཚོགས་རྣམས་དད་པའི་སྟོབས། །
གསོལ་འདེབས་དྲོད་གཤེར་གྱིས་བསྐྱངས་ན། །
མངོན་མཐོ་ངེས་ལེགས་འབྲས་སྨིན་འགྱུར། །
ས་སྟེང་ས་བླར་གནས་པ་ཡི། །
ལྷ་མིའི་དཔལ་འབྱོར་ཕུན་ཚོགས་ཀྱང་། །
སྐྱེ་རྒ་ན་འཆིའི་རྡུལ་དག་གིས། །
གོས་པར་འགྱུར་ལས་གཞན་དུ་ཅི། །
སྲིད་འབྱོར་དཔལ་ཡོན་ལ་ཞེན་པ། །
སྡུག་བསྔལ་འབྱུང་བའི་རྒྱུར་འགྱུར་བ། །
ས་ཡི་སྦྲང་རྩི་སྤྱོད་ཆེས་པས། །
ཟུག་རྔུས་གཙེས་པའི་ཚུལ་དག་ཐོས། །
སྲིད་རྩེ་ནས་བཟུང་མནར་མེད་བར། །
221



ལེགས་བཤད་བསྟན་བཅོས་ཕྱོགས་བསྒྲིགས།
ས་གསུམ་ཡངས་པའི་ཁྱོན་དག་ལ། །
དབང་མེད་རྒྱུ་ཞིང་འཁོར་བྱེད་པའི། །
རྟེན་འབྲེལ་བཅུ་གཉིས་གནས་ལུགས་སྒོམས། །
ཁམས་གསུམ་འཁོར་བའི་ས་གང་དག །
ཉེས་བརྒྱའི་འབྱུང་གནས་སུ་རིག་ནས། །
ཐར་པའི་མཁའ་དབྱིངས་བགྲོད་པ་ཡི། །
ལམ་མཆོག་སྒྲུབ་ལ་བརྟུན་པ་བསྐྱེད། །
ཐོག་མེད་དུས་ནས་དྲིན་བསྐྱངས་པའི། །
མིར་གྱུར་འགྲོ་རྣམས་སྡུག་བསྔལ་གྱིས། །
ས་འོག་མུན་པར་གནས་དག་ལ། །
སྙིང་རྗེའི་སྒྲོན་མེ་སྦར་བར་བྱ། །
རང་བདེ་ཙམ་ཞིག་དུད་འགྲོ་ལའང་། །
ཡོད་ཕྱིར་དེས་ཆོག་མི་བྱ་བར། །
ངེས་ལེགས་འགྲུབ་པའི་ས་ཡི་རྟེན། །
222



ལེགས་པར་བཤད་པ་ས་ཡི་བསྟན་བཅོས།
བདག་གཞན་མཉམ་བརྗེར་ཉམས་ལེན་ཟུངས། །
མི་གཙང་ལུས་ཀྱི་ས་ཡི་ཁམས། །
སྐུ་གསུམ་རིན་ཆེན་ཟོང་མཆོག་ཏུ། །
སྒྱུར་བྱེད་གསེར་སྒྱུར་རྩི་ཡི་མཆོག །
བྱང་ཆུབ་སེམས་ལ་ནན་ཏན་མཛོད། །
ནོར་རྫས་སྒྱུ་མའི་ཕུང་པོ་ལ། །
སེར་སྣའི་མདུད་པས་མ་བཅིངས་པར། །
རིན་ཆེན་རྣམ་བཞིའི་སྦྱིན་པ་ཡིས། །
དབུལ་ཕོངས་ཡོངས་ལ་གཏེར་ཁ་སྤེལ། །
གང་དག་མངོན་མཐོ་ངེས་ལེགས་ཀྱི། །
ཕུན་ཚོགས་ཇི་སྙེད་འབྱུང་བའི་གཞི།།
ཚུལ་ཁྲིམས་གཙང་མའི་ཞིང་ས་ལ། །
གཏན་དུ་བདེ་བའི་སོ་ནམས་མཛོད། །
རྡེག་འཆའ་ཚིག་རྩུབ་མི་བཟད་པའི། །
223



ལེགས་བཤད་བསྟན་བཅོས་ཕྱོགས་བསྒྲིགས།
མཚོན་ཆ་འབར་བ་རབ་བསྣུན་ཀྱང་། །
བཟོད་པའི་ལྕགས་ཀྱི་ར་བ་ཡིས། །
ཀུན་གཞིའི་ས་ཁང་བསྲུང་བར་བྱ། །
ལེ་ལོ་གཡེང་བའི་རྐུན་པོ་ཡིས། །
དགེ་བའི་ནོར་མཆོག་ཁྱེར་གྱི་དོགས། །
བརྩོན་འགྲུས་ལྕགས་སྒྲོག་འཁྱུད་མོ་ཡིས། །
དབང་པོའི་སྒོ་རྣམས་ཡོངས་སུ་སྡོམས། །
དགེ་བའི་དམིགས་པ་གང་ལ་ཡང་། །
གཏད་ན་གཞན་དུ་མི་འགྱུར་བའི། །
ཏིང་འཛིན་རི་ཡི་དབང་པོ་ལ། །
གཡོ་མེད་དྲན་པས་དམ་དུ་ཟུངས། །
གཉིས་སྣང་སྤྲོས་པ་ཀུན་བྲལ་བའི། །
བདེན་མེད་ཡེ་ཤེས་ཐོག་མདའ་ཡིས།།
ངར་འཛིན་འཇིག་ལྟའི་རི་བོ་དག །
224



ལེགས་པར་བཤད་པ་ས་ཡི་བསྟན་བཅོས།
ཕྱེ་མར་བརླག་པའི་ཐབས་ལ་འབོད། །
རྨི་ལམ་བདེན་པར་གྲུབ་མིན་ཡང་། །
བདེ་སྡུག་མཚན་མ་སྟོན་པ་ལྟར། །
སྟོང་པའི་ཞིང་ས་རྟེན་འབྱུང་གི །
ལོ་འབྲས་སྨིན་པའི་ཚུལ་དག་གཟིགས། །
ཐུན་མོང་ལམ་གྱིས་རྒྱུད་སྦྱངས་ནས། །
རྣམ་དག་དབང་གི་གཞིར་གནས་པའི། །
དམ་ཚིག་སྡོམ་པའི་ཀ་བ་དག །
བརྟན་པོ་སྒྲུབ་པའི་ཐབས་ལ་བརྩོན། །
སྣོད་བཅུད་འཛིན་མའི་ཁྱོན་ཡངས་པོར། །
ཐ་མལ་ཞེན་པ་རབ་བཀག་སྟེ། །
གང་སྣང་འཁོར་ལོར་འཆར་བྱེད་པའི། །
བསྐྱེད་རིམ་རྣལ་འབྱོར་མཆོག་ལ་བརྩོན། །
ཆོས་དབྱིངས་རྣམ་དག་རྩིག་པའི་ངོས། །
225



ལེགས་བཤད་བསྟན་བཅོས་ཕྱོགས་བསྒྲིགས།
མཚན་དཔེའི་ཚོན་རིས་བཀྲ་བའི་སྐུ། །
ཏིང་འཛིན་པིར་གྱིས་ཉེར་སྒྲུབ་པས། །
ཟུང་འཇུག་སྒྲུབ་ལ་གཅིག་ཏུ་བརྩོན། །
དེ་ནས་སྤྲུལ་སྒྱུར་སྣ་ཚོགས་པས། །
རྒྱ་མཚོའི་གོས་ཅན་གཞིར་གནས་པའི། །
ཡིད་ཅན་མཐའ་དག་ཀུན་མཁྱེན་གྱི། །
ཡེ་ཤེས་ས་ལ་འགོད་པར་སྨོན། །
ལུགས་གཉིས་འོད་བརྒྱ་འབར་བ་ཡི། །
ལེགས་བཤད་དབྱིག་གི་ཕྲེང་བ་འདི། །
དམ་པ་རྣམས་ལ་འོས་མིན་ཡང་། །
བློ་གསར་རྒྱན་དུ་ཕན་སྙམ་བྲིས། །
འདི་ཡི་དགེ་ཚོགས་བསམ་འཕེལ་དབང་། །
འདོད་པ་འཇོ་བ་དེ་ཡི་མཐུས། །
དྲི་མེད་རྒྱལ་བསྟན་འཛིན་མའི་གཞིར། །
226



ལེགས་པར་བཤད་པ་ས་ཡི་བསྟན་བཅོས།
སྲིད་མཐའི་བར་དུ་འཕེལ་གྱུར་ཅིག །
ཅེས་ལེགས་པར་བཤད་པ་སའི་བསྟན་བཅོས་ལུགས་གཉིས་འོད་བརྒྱ་་་་
འབར་བའི་དབྱིག་གི་ཕྲེང་བ་ཞེས་བྱ་བ་འདི་ནི། སྤྱིར་འཇིག་རྟེན་གྱི་བྱ་བྱེད་
ལེགས་བཤད་ཀྱི་ཚིགས་སུ་འདོམས་པར་བྱ་བའི་དབང་གིས་མི་དགེ་བའི་རྒྱུར་་
གྱུར་པས། བསླབ་ལྡན་རྣམས་ལ་ལྟུང་བ་འབྱུང་བའི་གཞི་སོགས་དགག་བྱ་ཆེ་
ཡང་། སྔོན་བྱོན་གོང་མ་རྣམས་ཀྱིས་ལུགས་ཟུང་གི་བསྟན་བཅོས་མཛད་འདུག་
པའི་རྗེས་སུ་འབྲངས་ཤིང་། ལྷག་པར་དུས་དབང་གིས་བྱང་ཆུབ་ལམ་གྱི་རིམ་
པ་སོགས་ཟབ་ཅིང་རྒྱ་ཆེའི་ལེགས་བཤད་རིན་པོ་ཆེའི་གཏེར་ཆེན་པོ་དག་་་་་་་
ལའང་རང་རང་གི་ལོག་ཞུགས་བྱ་སྤྱོད་དང་འགལ་བའི་དབང་གྱུར་ཐོས་བསམ་
ལྷུར་ལེན་པ་དཀའ་བར་སྣང་ཞིང་། ཕལ་མོ་ཆེ་ཚེ་འདིའི་སྣང་ཤས་ཁོ་ནས་ཚུལ་
འདི་ལྟར་སྟོན་པ་དག་ལ་གཙིགས་སུ་ཆེ་བས་འདི་ལྟའི་ངང་ནས་བློ་རིམ་གྱིས་་་
ཆོས་ཕྱོགས་སུ་འགྱུར་བའང་སྲིད་སྙམ་པས་ཀུན་བསླངས་ཐོག་དྲུང་ན་འཁོད་པ་
ལགི ་མིང་ཅན་ནས་འདི་ལྟར་དགོས་ཞེས་བསྐུལ་བ་བཞིན། ༧ ཤཱཀྱའི་དགེ་
སྦྱོང་དྷརྨ་སཱུརྱས་འཕགས་པ་འཇམ་དཔལ་གྱི་ཞིང་མཆོག་རི་བོ་དྭངས་བསིལ་གྱི་
གནྡྷོ་ལར་སྦྱར་བའོ། །
227



ཇུས་འགོད་པ། རིན་ཆེན་དོན་གྲུབ། པདྨ་རྡོ་རྗེ། མཁའ་འགྲོ་ཚེ་རིང་།
རྩོམ་སྒྲིག་འགན་འཁུར་པ། རྡོ་རྗེ་ཚེ་རིང་།
དེབ་གཞིའི་བཟོ་འགོད་པ། ཞིན་ལིང་། །
དཔར་སྐྲུན་འགན་ལེན་པ། ཡིའུ་ཆིའུ་ཧུ།
ལེགས་བཤད་བསྟན་བཅོས་ཕྱོགས་བསྒྲིགས།(དེབ་བཞི་བ)
བསྟན་བཅོས་ཀྱི་སྐོར།
གུང་ཐང་བསྟན་པའི་སྒྲོན་མེ་སོགས་ཀྱིས་བརྩམས།
ཀྲུང་གོ་བོད་རིག་པ་ཞིབ་འཇུག་ལྟེ་གནས་ཆོས་ལུགས་ཞིབ་
འཇུག་ཁང་གིས་དག་སྒྲིག་བྱས།
དཔེ་སྐྲུན།
ང་།(ཟི་ལིང་གྲོང་ཁྱེར་ཐུན་རིན་ལམ་སྒོ་ཨང 10)
འགྲེམས་སྤེལ། སྐྱག་ཁང 310001 ཁ་པར 6143426
བརྒྱུད་འཚོང་། མཚོ་སྔོན་ཞིང་ཆེན་ཞིན་ཧྭ་དཔེ་ཁང་།
པར་འདེབས། མཚོ་སྔོན་མི་རིགས་པར་ཁང་།
དེབ་ཚད། 850mmX 1168mm 1/32
དཔར་ཤོག 7. 5
ཡིག་གྲུངས། ཁྲི12
པར་ཐེངས། 2006ལོའི་ཟླ4བར་པར་གཞི་དང་པོ་བསྒྲིགས།
དཔར་ཐེངས། 2006ལོའི་ཟླ4བར་དཔར་ཐེངས་དང་པོ་དཔར།
དཔར་གྲུངས། 1-4000
དཔེ་རྟགས། ISBN7-5420-1212-6/I • 185
རིན་གོང་། སྒོར9. 00
པར་དབང་འདི་གར་ཡོད་པས་པར་བཤུས་བརྒྱབ་ན་ཁྲིམས་ཆད་ཕོག
（ཤོག་ངོས་ཆད་ནོར་སློག་སྐྱོན་གང་རུང་ཡོད་ཚེ་པར་ཁང་ལ་དྲི་གཏུག་བྱ)
